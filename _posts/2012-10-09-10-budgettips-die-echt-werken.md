---
title: 10 budgettips die écht werken
author: redacteur
layout: post
permalink: /2012/10/10-budgettips-die-echt-werken/
categories:
  - DIY
  - inspiratie
tags:
  - bespaartips
  - besparen
  - budgettips
  - consuminderen
  - container Humana
  - DIY zelf maken
  - gat in je hand
  - koken met restjes
  - kringloopwinkel
  - LETS Zwolle
  - restjes
  - tips die je geld opleveren
  - tips geld overhouden
  - tweedehands
---
**Heb jij een gat in je hand?**<img class="alignright wp-image-6179" title="10 budgettips die écht werken" src="/wordpress/wp-content/uploads/2014/03/geldwolf.jpg" alt="10 budgettips die écht werken" width="326" height="326" />  
**En wil je er iets aan doen?**  
**Wil jij aan het einde van de maand geld overhouden?**  
**Met deze 10 budgettips gaat dat je zeker lukken!**

**1. Sla je slag in de uitverkoop**  
Koop producten in de uitverkoop met een vooruitziende blik, bijvoorbeeld alle cadeautjes voor het komende halfjaar. De uitverkoop is met name geschikt voor modeartikelen en accessoires. Als je je kooplust kunt bedwingen tot de uitverkoop scoor jij dat leuke jurkje voor minder dan de helft en houd je geld over voor nog meer kleding.

**2. Koop grootverpakkingen**  
Een liter wasmiddel is een stuk voordeliger dan een halve liter. Vooral op etenswaren, dranken, schoonmaakmiddelen en verzorgingsproducten kun je geld besparen door grote verpakkingen te kopen.

**3. Vergelijk de prijzen in de supermarkt**  
Het loont om de prijskaartjes in de super te bestuderen. Vergelijk niet alleen de prijzen, maar ook de hoeveelheden die je ervoor krijgt. Supermarkten plaatsen A-merken altijd op ooghoogte, de vaak-net-zo-goede huismerken staan altijd wat lager. Even door de knieën kan je dus flink wat opleveren!

**4. Stel je aankoop uit**  
Moet je schoenenpaar nummer 321 nou echt vandaag nog aanschaffen? Stort de wereld in als je nú dat leuke shirt niet kunt kopen? Denk bij elke niet-urgente aankoop even na voor je het afrekent bij de kassa. Wacht vervolgens een paar dagen, hoogstwaarschijnlijk is je kooplust dan al iets getemperd. Kun je het product na een week nog steeds niet uit je hoofd zetten? In dat geval zou ik zeggen: koop het gewoon!

**5. Koop tweedehands<img class="alignleft wp-image-4650 size-full" title="koop tweedehands kleding en bespaar veel geld" src="/wordpress/wp-content/uploads/2013/10/illustratie-tweedehands-kledingwinkel.jpg" alt="koop tweedehands kleding en bespaar veel geld" width="550" height="335" />**  
[Tweedehands kopen][1] is niet meer suf, stoffig en saai, het is hip en leuk! Zoek in de huis-aan-huis krant naar plaatselijke rommelmarkten, bezoek de kringloopwinkel of struin vanachter je PC Marktplaats af.

**6. Wees creatief**  
[Zelf maken][2] is soms goedkoper dan nieuw in de winkel kopen. Je maakt een jarige ontzettend blij met een zelfgemaakt cadeau waar aandacht en liefde in zit.

**7. Ruim je huis op**  
Zolder, bergschuur en kelder zijn ware schatkamers. Begin gewoon met opruimen en vind dingen terug waarvan je niet eens meer wist dat je ze had. Bekijk de spullen kritisch en maak meteen een schifting:

  1. Zelf houden (eventueel opknappen met een kleine restyling)
  2. Naar de kringloopwinkel of verkopen
  3. Weggooien (alleen als echt niemand er meer iets mee kan)

Wist je trouwens dat je versleten kledingstukken of ander textiel altijd in een container van <a title="lees wat je in een Humana container mag doen" href="http://www.humana.nl/vind-een-container/wat-mag-er-in-de-container/" target="_blank">Humana</a> mag doen. Ook als je kleding stuk is.

**8. Koken met restjes**  
Kijk voordat je nieuwe boodschappen haalt altijd wat je nog in de koelkast, diepvries of voorraadkast hebt liggen. Verzin gerechten met de [restjes][3] die op moeten. Tips nodig? <a title="zoek op ingredient naar lekkere recepten op de site van AH" href="http://www.ah.nl/allerhande/recepten" target="_blank">Albert Heijn</a> heeft een hele handige receptensite waarmee je kan zoeken op ingrediënt.

**9. Dienstenruil**  
Jouw kookkunsten ruilen tegen een avondje oppassen. Elk mens heeft z’n eigen talenten, maak daar gebruik van. Ruil diensten en je hebt niet 1, maar minstens 2 gelukkige mensen. Veel grote plaatsen hebben een ruilkring, zo is er in Zwolle bijv. <a title="website LETS Zwolle, ruilkring in Zwolle" href="http://www.letszwolle.nl/" target="_blank">LETS Zwolle</a>. Weten of er bij jou in de buurt ook zo&#8217;n ruilkring is? <a title="op deze website vind je ruilkringen in heel Nederland" href="http://www.letscontact.nl" target="_blank">Hier</a> vind je het.

**10. Wees tevreden met wat je hebt**  
Kopen is niet het hoogste goed. Er zijn zoveel leuke dingen die niets kosten. Maak een wandeling door de natuur, ga een stukje fietsen. **Maar bovenal realiseer je af en toe hoe rijk je eigenlijk bent en wees tevreden met wat je allemaal hebt!**

&nbsp;

 [1]: /wordpress/2013/10/tweedehands-kleding-shoppen-in-zwolle/ "adresjes in Zwolle voor tweedehands kleding"
 [2]: /wordpress/2011/06/zelf-stempels-maken-van-linoleum/ "Zelf stempels maken van linoleum"
 [3]: /wordpress/2011/04/creatief-koken-met-restjes/ "Creatief koken met restjes"
