---
title: Interview met illustrator Gerben den Heeten
author: redacteur
layout: post
permalink: /2014/01/interview-met-illustrator-gerben-den-heeten/
categories:
  - illustraties
  - illustrator in beeld
  - inspiratie
tags:
  - educatieve illustraties
  - Gerb-Art
  - Gerben den Heeten
  - illustraties
  - illustrator
  - interview
  - pin-up art
  - Star Wars fan art
  - tips illustrator worden
---
**Pin-ups in een Sci-fi outfit, Star Wars fan art, cartoons, maar ook educatieve illustraties. Het werk van illustrator Gerben den Heeten is heel divers. Deze gedreven illustrator maakte graag wat tijd vrij voor een interview.**

*tekst: Hilde Reurink*  
* illustraties: Gerben den Heeten*

**Hoi Gerben, vertel eens iets over jezelf.**  
<img class="alignright size-full wp-image-5528" title="foto van illustrator Gerben den Heeten" src="/wordpress/wp-content/uploads/2014/01/GerbSelfie.jpg" alt="foto van illustrator Gerben den Heeten" width="350" height="398" />Ik ben Gerben den Heeten, artiestennaam Gerb-Art, geboren in Amstelveen, 1971. Ik woon met vriendin en poes in Amsterdam-Zuid, en ben werkzaam als freelance tekenaar. Mijn werk slokt vrijwel al mijn vrije tijd op, maar daarnaast hou ik van squash, reizen, en lekker eten/drinken. In mijn werk zitten 2 uitersten, aan de ene kant doe ik commercieel verantwoord werk, schoolboeken, spelletjes, tekeningen voor de jeugd etc, maar aan de andere kant van het spectrum leef ik me uit op rondborstige pin-up&#8217;s, Star Wars fan art, erotica. Met die laatste tak profileer ik mij ook op sci-fi/comic/strip beurzen in binnen- en buitenland.

**Wanneer besloot je illustrator te worden?<!--more-->**

  
Als kleine jongen wist ik al dat tekenen voor mij m&#8217;n ding was. Wat dat betreft het bekende verhaal, &#8221;zodra ik een potlood vast kon houden&#8230;&#8221;

**Volgde je een opleiding of cursus tot illustrator of ben je autodidact?**  
In m&#8217;n jeugd heb ik veel nagetekend: Disney, Superheroes, bekende strips als Storm en Asterix. Ik heb veel gehad aan de &#8216;How to..&#8217; en &#8216;The Art of..&#8217; boeken. Na de middelbare school heb ik een aantal jaren rondgehangen op de Rietveld Academie, richting grafische vormgeving. Een bijzondere tijd was dat, maar achteraf heb ik er voor mijn verdere illustrator leven weinig aan gehad. Als ik het zou kunnen overdoen, dan had ik voor een ambachtelijker illustratie opleiding gekozen, waar je anatomie lessen krijgt e.d. Uiteindelijk leer je ook het meest door zelf dingen uit te vinden en toe te passen, maar ook door te kijken naar andere tekenaars.

**Welk materiaal gebruik je om je illustraties te maken?**  
Over het algemeen maak ik al mijn illustraties digitaal. Daarvoor gebruik ik de 21UX Cintiq, ook handig daarbij is de Smudge-Guard handschoen die ik iedereen kan aanraden. Ik gebruik als software SAI Paint Tool, een heerlijk Japans stukje software waar je ongelooflijk veel mee kan, en Photoshop CS2 (die ik gratis van de Adobe site heb geplukt <img src="/wordpress/wp-includes/images/smilies/icon_smile.gif" alt=":-)" class="wp-smiley" /> ) Voor mijn beursgerichte werk schakel ik over op analoge middelen, dus papier, potlood, markers, balpen.

**Hoe zou je jouw stijl van illustreren omschrijven?**  
Mijn stijl varieert van cartoony tot semi-realisme. Voor commercieel werk neig ik naar de cartoony stijl, voor mijn pin-up werk meer de semi-realistiche.

<p style="text-align: center;">
  <img class="aligncenter  wp-image-5534" title="Een cartoon voor MAD - Dr.Deen, illustratie van Gerben den Heeten" src="/wordpress/wp-content/uploads/2014/01/GerbDrDeen.jpg" alt="Een cartoon voor MAD - Dr.Deen, illustratie van Gerben den Heeten" width="550" height="359" />
</p>

**Je hoort vaak dat een illustrator een eigen handschrift moet hebben, heb jij die? En zo ja, is het een voordeel of juist een nadeel om een herkenbare tekenstijl te hebben?**  
Ik vind dat een lastige vraag, dat moeten anderen maar bepalen. Ik denk niet dat ik een volkomen unieke stijl heb, maar de manier waarop ik een tekening uitwerk is, denk ik, wel typisch iets wat van mij komt. Bovendien kan ik verschillende stijlen toepassen voor verschillende doeleinden, en dan is het ook weer een voordeel dat je niet een one-trick-pony bent. Maar soms kom ik illustratoren tegen die echt een volkomen uniek &#8216;dingetje&#8217; hebben wat een oprechte &#8216;wow!!&#8217; uitlokt.

**Wat is volgens jou de functie van een illustratie?**  
Dan kan van alles zijn, een simpel &#8216;uitlegje&#8217;, een verduidelijking van een ingewikkelde materie, ter vermaak, ter provocatie&#8230;. lastige vraag!

**Werk je in opdracht?**  
Ik werk vaak in opdracht en heb een scala aan opdrachtgevers gehad, zoals kranten/tijdschriften, uitgevers (schoolboeken), media/reclame bureaus, spellenfabrikanten, maar ook particulieren.

**Wat was je allereerste illustratie-opdracht?**  
De eerste betaalde opdracht ever was een animatiefilmpje voor de beruchte discotheek It in Amsterdam. Daar hadden ze monitoren in de tent hangen en met mijn toenmalige partner-in-arts verzonnen we een concept voor een serie animaties die dan afgespeeld konden worden. We kwamen toen bij de eigenaar in de PC Hooftstraat op bezoek en die betaalde ons toen cash ons allereerste klussengeld.

**Heb je zelf een voorkeur voor bepaalde opdrachtgevers of opdrachten?**  
Schoolboekillustraties zijn altijd leuk om te doen, omdat ik het vrij makkelijk werk vind. Je krijgt vaak hele duidelijke omschrijvingen, en je hoeft er alleen maar een beeld bij te maken. Dat beeld moet ook vaak &#8216;neutraal&#8217; zijn dus je hoeft niet elk personage in de illustratie een &#8216;karakter&#8217; te geven. Conceptart voor bureaus is ook leuk werk, omdat je dan vaak de uitwerking (meestal is dat het echte werk!) niet hoeft te doen. Werken voor spellenfabrikanten is weer leuk om dan je eigen werk tegen te komen in speelgoedzaken in binnen- en buitenland. De lastigste opdrachtgever&#8230;ben ik zelf! Ik doe ook vrij werk, dingen die ik graag wil doen, zoals pin-up gerelateerd spul, en dan ben ik voor mezelf de lastigste klant vanwege allerlei perfectionistische neigingen en &#8221;het moet écht goed!!&#8217;.

<p style="text-align: center;">
  <img class="aligncenter  wp-image-5530" title="artwork voor een voetbalspelletje, Foooz genaamd, wat ook internationaal op de markt is gebracht" src="/wordpress/wp-content/uploads/2014/01/GerbFoooz.jpg" alt="artwork voor Foooz, illustraties van Gerben den Heeten" width="500" height="394" />
</p>

**Werk je ook samen met auteurs?**  
Als ik met auteurs werk, meestal in het schoolboekencircuit, zijn dat vaak mensen die een tekst leveren, ik ken ze niet persoonlijk.

**Hoe kom je aan nieuwe opdrachten?**  
Op alle mogelijke manieren, via-via, via internet, Facebook, LinkedIn, door contacten die je legt op beurzen e.d. Door acquisitie te doen&#8230;

**Maak je gebruik van social media om je eigen werk te promoten?**  
Ik doe veel op <a title="Facebook pagina van illustrator Gerben den Heeten " href="https://www.facebook.com/gerben.heeten" target="_blank">Facebook</a>, wat ik echt als een marketingtool gebruik om m&#8217;n werk te promoten en rond te bazuinen waar ik mee bezig ben, enz. Ook post ik daar schetsjes op, teasers, en &#8216;making-of..&#8217; dingetjes. Twitter doe ik niet. Verder zit ik op LinkedIn, en ik merk dat daar ook af en toe wat leuks uitkomt.

**Heb je weleens een opdracht gekregen via social media?**  
Via LinkedIn ben ik aan een leuke opdracht gekomen voor het illustreren van een onderwijsmethode. De persoon die me de klus gaf zat in mijn LinkedIn lijst, en toevallig zag ie net mijn profiel toen ik de klus moest gaan onderbrengen bij een tekenaar. Ook merk ik dat door posten op Facebook je andere mensen kan enthousiasmeren door ook een tekening/print van je te kopen. Een voorbeeld is een tekening die ik op een beurs gemaakt had, daar een foto van gepost op FB, en vervolgens iemand die ook een dergelijke tekening wil..

<p style="text-align: center;">
  <img class="aligncenter  wp-image-5536" title="Een educatieve illustratie van Gerben den Heeten" src="/wordpress/wp-content/uploads/2014/01/GerbEdu.jpg" alt="Een educatieve illustratie van Gerben den Heeten" width="550" height="410" />
</p>

**Kun je leven van je illustraties of heb je ook nog een andere baan ernaast?**  
Het was een struggle en dat is het nog steeds. Good times, bad times, soms is er maanden niks, en soms verdien je in een paar maanden een heel jaarsalaris bij elkaar. In deze tijden, en dat hoor ik ook van collega&#8217;s, is het erg lastig om regelmatig inkomsten te genereren. Je mag blij zijn dat er überhaupt lucratieve klussen uit de lucht komen vallen. Wat dat betreft is het wel handig een partner te hebben met een vast inkomen <img src="/wordpress/wp-includes/images/smilies/icon_smile.gif" alt=":-)" class="wp-smiley" />

**Hoe ziet een gemiddelde werkdag van jou eruit?**  
Als in de ochtend mijn lief de deur uit gaat, begint ook mijn werkdag. Als er lopende zaken zijn werk ik daar aan, en als er niet iets loopt dan heb ik altijd genoeg, wellicht te veel, eigen projecten en plannetjes die gerealiseerd moeten worden. Ik merk wel dat het hebben van strikte deadlines erg belangrijk is. Eigen projecten kunnen zo ontzettend lang doorsudderen, omdat de echte deadline ontbreekt. Soms heb je een periode (daar kom ik net uit) dat je een paar grote klussen door elkaar hebt lopen, en dat beide opdrachtgevers aan je trekken. Dan kom je in een soort vacuüm terecht, waarbij je eigenlijk alleen maar bezig bent en gefocust op die klussen, 24/7 en ook in het weekend. Niet leuk voor je huisgenoten, en ook niet voor je sociale leven.

**Wat zijn volgens jou belangrijke eigenschappen voor een illustrator?**  
Je moet in elk geval &#8216;op je eentje&#8217; kunnen zitten, de hele dag. Het is een solistisch beroep, en ook door de opkomst van internet heb je soms opdrachtgevers die je alleen via mail kent. Niet iedereen kan er tegen om de hele dag met geen mens te praten. Altijd uitkijken voor de &#8216;cabin fever&#8217; die op de loer ligt <img src="/wordpress/wp-includes/images/smilies/icon_wink.gif" alt=";-)" class="wp-smiley" /> Daarnaast moet je je als illustrator goed kunnen focussen en goed inschatten hoe lang je met iets bezig denkt te zijn. Dat leer je wel weer van de ervaring van alle klussen die je doet.

**Op welke illustratie ben je zelf het meest trots en waarom?**  
Oei&#8230;&#8230; heel lastig kiezen, er zijn er wel een aantal die voor mij bepaalde mijlpalen zijn. Maar om een voorbeeld te nemen, laatst heb ik voor een StarWars fan een persoonlijk portret gemaakt, en daar een paar Star Wars pin-up&#8217;s bij getekend. Die heb ik later als trio samengevoegd met als titel &#8216;Darkside Girls just Wanna Have Fun&#8217;, en over dat beeld ben ik nog steeds erg tevreden.

<p style="text-align: center;">
  <img class="aligncenter  wp-image-5532" title="Privé opdracht (zogeheten commission) voor een Star Wars fan omringd door een paar SW pin-up's" src="/wordpress/wp-content/uploads/2014/01/GerbCommission.jpg" alt="Star Wars fan omringd door een paar SW pin-up's, illustratie van Gerben den Heeten" width="550" height="389" />
</p>

**Welke andere illustratoren bewonder je?**  
Met name illustratoren die ik via Facebook ontdekt heb, zoals <a title="Facebook pagina van illustrator Artgerm" href="https://www.facebook.com/Stanleyartgermlau" target="_blank">Art Germ</a>, <a title="website van illustrator Serge Birault" href="http://www.sergebirault.fr/" target="_blank">Serge Birault</a>, <a title="website van illustrator Matt Dixon" href="http://www.mattdixon.co.uk/" target="_blank">Matt Dixon</a>, <a title="website van illustrator Wouter Tulp" href="http://www.woutertulp.nl/" target="_blank">Wouter Tulp</a>, de oude pin-up meester <a title="website van illustrator Gil Elvgren" href="http://www.gilelvgren.com/GE/" target="_blank">Gil Elvgren</a>, <a title="website van illustrator Greg Hildebrandt en z'n broer Tim" href="http://www.brothershildebrandt.com/" target="_blank">Greg Hildebrandt</a>.. er zijn er een hoop!

**Waarin vind jij inspiratie?**  
Op straat, kijkend naar mensen en situaties, in de populaire film/comic cultuur, bij het kijken naar werk van artists die ik zeer hoog heb zitten..

**Las je als kind graag boeken?**  
Ik ben nooit een boekenlezer geweest, wel veel strips.

**Waar ben je op dit moment mee bezig?**  
Op dit moment ben ik een paar privé commissies aan het afronden, en ben bezig met het opzetten van 2 websites: 1 voor normaal werk, en 1 voor &#8216;stout spul&#8217;.

**Heb je een tip voor mensen die ook graag illustrator willen worden?**  
Zoek een partner met een goed inkomen, die je alle tijd gunt om je uit te leven met je illustratiewerk! Maar serieus, als je illustrator wilt worden, ontwikkel dan een gedegen portfolio, presenteer je op sociale media en creëer een fanbase. Zorg dat je goed de markt leert kennen, de mogelijkheden die er zijn. En boven alles blijven geloven in je eigen werk!

**Wat wil je als illustrator nog bereiken?**  
Ik wil nog veel vrij werk maken, maar daarnaast op den duur ook de overstap naar 3D gaan maken, omdat daar meer brood te verdienen valt.

**Waar kunnen mensen jouw werk bekijken op internet?**  
Mijn website is momenteel offline, maar ik ben vooral actief op <a title="Facebook pagina van illustrator Gerben den Heeten" href="https://www.facebook.com/gerben.heeten" target="_blank">Facebook</a>.

*Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*

<p style="text-align: center;">
  <img class="aligncenter size-full wp-image-5537" title="Serie sport charactertjes, illustraties van Gerben den Heeten" src="/wordpress/wp-content/uploads/2014/01/GerbSporties.jpg" alt="Serie sport charactertjes, illustraties van Gerben den Heeten" width="550" height="405" />
</p>
