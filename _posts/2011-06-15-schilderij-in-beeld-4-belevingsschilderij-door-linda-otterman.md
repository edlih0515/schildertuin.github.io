---
title: 'Schilderij in beeld (4): belevingsschilderij door Linda Otterman'
author: redacteur
layout: post
permalink: /2011/06/schilderij-in-beeld-4-belevingsschilderij-door-linda-otterman/
categories:
  - kunst
tags:
  - belevingsschilderij
  - Linda Otterman
---
<img class="alignleft size-thumbnail wp-image-1984" title="Oorsprong, belevingsschilderij van Linda" src="/wordpress/wp-content/uploads/2011/06/schilderij-van-Linda-150x112.jpg" alt="Oorsprong, belevingsschilderij van Linda" width="150" height="112" />Linda Otterman schildert haar belevingswereld. Haar schilderijen zijn daardoor heel persoonlijk. De Schildertuin heeft Linda een aantal vragen gesteld, benieuwd naar haar antwoorden?<!--more Lees het interview met Linda->-->

Linda stuurde een foto in van een door haar gemaakt belevingsschilderij:

<img class="aligncenter size-full wp-image-1984" title="Oorsprong, belevingsschilderij van Linda" src="/wordpress/wp-content/uploads/2011/06/schilderij-van-Linda.jpg" alt="Oorsprong, belevingsschilderij van Linda" width="450" height="338" />

**1. Wanneer ben je begonnen met schilderen en hoe kwam dat zo? **  
Ik ben begonnen met schilderen toen ik 23 (23 jaar geleden) jaar oud was. Van jongs af tekende ik al, en ik wilde mijn bezigheden uitbreiden door naar de kwasten te grijpen.  
Ik heb bij vele kunstenaars lessen gevolgd en geef nu zelf les.

**2. Wat betekent het schilderen voor jou? **  
Voor mij is het een uiting van alles waar ik mee bezig ben. In mijn hoofd en hart, en in mijn dagelijks leven. Ik zet het letterlijk op het doek. Zo geef ik betekenis aan dingen.

**3. Hoe kwam je op het idee voor dit schilderij? Wat was je inspiratiebron?**  
Ik ben begonnen met bloemen. Ik wilde iets met tot-bloei-komen, kleur en het nodige zonlicht daarvoor uitschilderen. Daarna heb ik het geabstraheerd tot 2 samensmeltende polen waaruit de bloei voortkomt. Waar kom je vandaan? Tot wat ontwikkel je? Er stroomt nu van alles uit de bloemen. Ontwikkeling van een individu. Onvoorspelbaar, maar gestuurd door je gaven en talenten. Het Licht geeft het Leven. Metafoor voor het Ongeziene, maar wel voelbare: de hogere eeuwige Kracht in ons leven.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
Ik heb eerst structuren op het schilderij aangebracht met vloeipaier en zand. Daarna ben ik de bloemen en het licht gaan schilderen. Vervolgens ben ik associatief de ontwikkeling vanuit de polen en de bloemen gaan volgen.

**5. Heb je nog schildertips voor de lezers?**  
Gewoon lekker doen! Gebruik kleur, je tekentalent en gevoel. Herhaal een pas-ontdekte &#8216;truc&#8217; niet te vaak. Dan wordt het een trucje, en is het geen kunst meer.

&nbsp;

Wil je meer werk van Linda zien? Surf dan naar haar website <a title="bekijk het werk van Linda Otterman" href="http://www.lindaotterman.nl/" target="_blank">Linda&#8217;s Collection</a>.

De Schildertuin bedankt Linda voor haar inzending.
