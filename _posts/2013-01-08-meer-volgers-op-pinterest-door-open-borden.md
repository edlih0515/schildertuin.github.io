---
title: Meer volgers op Pinterest door open borden
author: redacteur
layout: post
permalink: /2013/01/meer-volgers-op-pinterest-door-open-borden/
categories:
  - Pinterest
tags:
  - group boards
  - meer volgers
  - meer volgers Pinterst
  - open borden Pinterest
  - Pinterest
  - tips meer volgers Pinterest
---
<div id="attachment_3140" style="width: 360px" class="wp-caption alignright">
  <img class="size-full wp-image-3140 " src="http://www.schildertuin.nl/wordpress/wp-content/uploads/2013/01/pinterest_open_bord_maken.jpg" alt="schermafbeelding aanmaken nieuw bord op Pinterest" width="350" height="320" />
  
  <p class="wp-caption-text">
    Typ in het vakje bij de pijl de naam van degene die mee mag pinnen op jouw Pinterest bord
  </p>
</div>

**Op Pinterest heb je de mogelijkheid om je borden open te stellen voor andere pinners. Maak er gebruik van, want het zal je meer volgers opleveren!**

Bij het aanmaken van elk nieuw bord kun je aangeven of je andere mensen wilt laten meepinnen.

Let op: je moet ten minste één bord van iemand volgen om hem/haar als bijdrager te kunnen toevoegen!

Typ in het vakje bij de pijl de naam of het mailadres van degene die mee mag pinnen op jouw Pinterest bord. Klik dan op de knop &#8216;uitnodigen&#8217; en Pinterest mailt automatisch een uitnodiging naar de persoon. De ontvanger kan dan zelf besluiten om al dan niet op je uitnodiging in te gaan. Als iemand wil meepinnen krijg jij een mailtje met de melding dat je uitnodiging is geaccepteerd. Vanaf dat moment kan de door jou uitgenodigde persoon ook pins plaatsen op het prikbord.

## Gegarandeerd meer volgers

Door andere pinners uit te nodigen om mee te pinnen krijg je gegarandeerd meer volgers, want:

  * mensen voelen zich vereerd dat je hen uitkiest om mee te pinnen en zullen de uitnodiging meestal accepteren.
  * de kans is groot dat de genodigde jouw open bord gaat volgen en daarnaast misschien zelfs een paar van je andere borden.
  * als je regelmatig op je open bord pint blijf je &#8216;in the picture&#8217; bij je volgers.
  * je medepinners voelen zich betrokken bij het bord en zijn sneller geneigd te &#8216;liken&#8217; of te &#8216;repinnen&#8217;.
  * als de medepinners actief zijn zal je bord sneller gevuld zijn met nieuwe pins, vele handen maken licht werk.
  * het bord komt onder de aandacht van volgers van je medepinners, dus meer verkeer naar jouw bord en pins.

Lees nog meer over de open borden op de Pinterest <a title="Tips and tricks for group boards" href="http://blog.pinterest.com/post/32346469056/tips-tricks-for-group-boards" target="_blank">weblog</a>.

## Kies je medepinners met zorg

Wel een kleine voetnoot bij het uitnodigen van andere pinners: zoek ze met zorg uit. Ga niet klakkeloos al je bekenden bestoken met uitnodigingen, maar nodig alleen mensen uit die daadwerkelijk interesse hebben in het onderwerp van je bord.