---
title: Maak je eigen kookboek
author: redacteur
layout: post
permalink: /2010/09/maak-je-eigen-kookboek/
categories:
  - DIY
tags:
  - kookboek losse showtassen
  - kookboek multomap
  - losbladig kookboek
  - maak zelf kookboek
  - recepten
---
<img class="alignleft size-thumbnail wp-image-738" title="foto van mijn receptenmap" src="/wordpress/wp-content/uploads/2010/09/receptenmap-150x89.jpg" alt="foto van een eigen receptenmap" width="150" height="89" />Wat zullen we vanavond eten?  Je wilt wel eens wat anders dan aardappels, groente en vlees, maar je inspiratie is nu echt op. Ik was ook een beetje moe van het dagelijks terugkerende voedseldilemma en zocht naar een oplossing.<!--more--> Ik besloot mijn eigen kookboek samen te stellen. Lees hoe jij dit ook kunt doen.

### Benodigdheden:

  * multomap  (A4-formaat)
  * plastic showtassen (A4-formaat)
  * recepten, geschreven of geprint op A4-formaat
  * tabbladen (optioneel)

### Werkwijze

Als je de benodigdheden bij elkaar hebt, is het maken van het kookboek heel simpel. Doe twee recepten met de (blanco) achterzijdes tegen elkaar aan in een plastic showtas. Wil je het milieu sparen, print dan aan beide zijden van het A4-tje een recept en doe dit papier in de showtas. Doe de showtas in de multomap en klaar is de eerste bladzijde van je kookboek.

### Bronmateriaal

Je eigen kookboek is net een plant, hij moet groeien. Haal recepten van internet af, bedenk ze zelf, kopieer ze uit kookboeken of schrijf beproefde recepten van vrienden over. Je receptenbestand zal zo steeds groter worden.

<img class="aligncenter size-full wp-image-738" title="foto van mijn receptenmap" src="/wordpress/wp-content/uploads/2010/09/receptenmap.jpg" alt="foto van een eigen receptenmap" width="300" height="178" />

Hier een aantal nuttige links met recepten:

<a title="Heel veel recepten op de website van deze bekende supermarkt" href="http://www.ah.nl/recepten" target="_blank">AH.nl</a>

<a title="Recepten en restaurants in Nederland en Belgie" href="http://www.smulweb.nl/" target="_blank">Smulweb.nl</a>

<a title="Lekker vegetarisch voor iedereen" href="http://www.vegatopia.com/vega/" target="_blank">Vegatopia.com</a>

<a title="biologische producten en recepten" href="http://www.lekkerbiologisch.nl/" target="_blank">Lekker Biologisch.nl</a>

<a title="Lekker gezond en goedkoop koken" href="http://www.budgetkoken.be/" target="_blank">Budgetkoken</a>

### Dynamisch

Je eigen kookboek is een dynamisch product en gaat met zijn tijd mee. Was een recept toch niet zo lekker als je had gedacht? Verwijder het recept eenvoudigweg uit de map. Kom je er tijdens het koken achter dat dat ene snufje peper onvoldoende pit geeft aan het recept? Voeg dan nog wat extra smaakmakers toe en vermeld deze aanpassing ook op je recept voor de volgende keer.

### Gemak

Geen geklungel meer met een kookboek dat niet open blijft liggen op de juiste bladzijde en veel ruimte inneemt. Je haalt de showtas met het gewenste recept gewoon uit de multomap en legt dit op je werkplek. Knoeien is ook geen probleem meer: je veegt de showtas makkelijk schoon met een keukendoekje.

### Indeling<img class="alignright size-full wp-image-740" title="salade" src="/wordpress/wp-content/uploads/2010/09/salade.jpg" alt="Foto van een tomatensalade" width="250" height="333" />

Je kunt door middel van tabbladen je kookboek indelen zoals jij dat wilt. Sorteer je recepten bijvoorbeeld op het soort gang (voor-, bij-, hoofd- of nagerecht).

Op de vraag &#8216;wat eten we vanavond?&#8217; heb jij voortaan snel een antwoord!
