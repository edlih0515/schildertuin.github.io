---
title: Wollen deken wordt knuffelbeest
author: redacteur
layout: post
permalink: /2011/05/wollen-deken-wordt-knuffelbeest/
categories:
  - DIY
  - upcycling
tags:
  - knuffel van wollen deken
  - knuffelbeest met geluid
  - maak zelf knuffelbeest
  - recycle wollen deken
  - werkbeschrijving knuffelbeest
---
[<img class="alignleft size-thumbnail wp-image-1607" title="knuffelbeest van wollen deken" src="/wordpress/wp-content/uploads/2011/05/knuffelbeestvandeken2-150x140.jpg" alt="foto met een knuffelbeest van wollen deken" width="150" height="140" />][1]Recycle een (oude) wollen deken tot een zacht knuffelbeest. Wol is door haar zachtheid bij uitstek geschikt voor het maken van een knuffel. Hier de werkbeschrijving:<!--more Maak zelf een knuffelbeest->-->

## Benodigd materiaal:

  * wollen deken (voor gebruik reinigen), hier een <a title="tip om wollen deken te wassen" href="http://www.ah.nl/huishouden/tip?tipId=343" target="_blank">wastip</a>
  * naaigaren
  * schaar
  * naald
  * eventueel een naaimachine
  * vulsel

## <img class="aligncenter size-full wp-image-1609" title="maak zelf een knuffelbeest van een wollen deken" src="/wordpress/wp-content/uploads/2011/05/knuffelbeestvandeken1.jpg" alt="foto van de voor- en achterkant van een wollen knuffelbeer" width="500" height="372" />

## Werkbeschrijving:

  * Zoek een patroon van een knuffelbeest of gebruik je eigen fantasie. Gratis patronen vind je bijvoorbeeld op de weblog van de <a title="gratis patronen knuffelbeesten en meer" href="http://dedroomfabriek.blogspot.com/" target="_blank">droomfabriek</a> of in de Ariadne at Home <a title="patroon voor een knuffelkat" href="http://www.ariadneathome.nl/ideeengids-menu/knuffelkat.html" target="_blank">ideeëngids</a>.
  * Teken de vorm van het knuffelbeest op papier op ware grootte.
  * Vouw een gedeelte van de deken dubbel, groot genoeg voor het patroon en een naad van 2 cm rondom. De goede kanten van de deken aan de buitenkant.
  * Speld de patroontekening op de dubbelgeslagen deken.
  * Teken de patroonvorm met potlood na.
  * Verwijder het papier, speld beide stukken stof goed aan elkaar vast en knip vervolgens het patroon uit met rondom een naadruimte van 2 centimeter.
  * Bepaal waar de vulopening moet komen, geef de opening m.b.v. potloodstreepjes aan.
  * Naai de twee stofdelen op de naaimachine of met de hand aan elkaar vast langs de potloodlijn. Laat de vulopening open!
  * Het knuffelbeest heeft zichtbare naden aan de buitenzijde, daarom hoef je de stof na het naaien niet te keren.
  * Vul het knuffelbeest via de vulopening met vulsel.
  * Naai de vulopening dicht.
  * Geef je knuffel een gezicht of laat de vorm van het knuffelbeest voor zich spreken. Laat je fantasie de vrije loop.
  * Je knuffelbeest is klaar.

# **Extra tips**

## **Gebruik een deken met opdruk<img class="alignright size-full wp-image-1607" title="knuffelbeest van wollen deken" src="/wordpress/wp-content/uploads/2011/05/knuffelbeestvandeken2.jpg" alt="foto met een knuffelbeest van wollen deken" width="400" height="374" /> **

Je knuffelbeest is supersnel klaar als je een (baby)deken met dierenopdruk gebruikt. Je hoeft dan alleen de vorm (inclusief 2 cm naad) uit te knippen en te naaien.

## **Knuffelbeest met geluid**

Maak je een knuffelbeest voor een baby, stop dan tijdens het vullen een ‘rammeltabletje’ of belletje in het beest. Het knuffelbeest geeft dan bij het schudden een mooi rinkelend of rammelend geluidje.

## **Naad wegwerken**

In de werkbeschrijving staat de werkwijze voor een knuffelbeest met een naad aan de buitenzijde van de stof. Wil je de naad wegwerken, leg dan de twee stofdelen met de goede kanten tegen elkaar aan, naai het knuffelbeest, laat een vulopening open en keer het knuffelbeest om. Vul vervolgens de knuffel en naai de vulopening met de hand dicht.

 [1]: /wordpress/2011/05/wollen-deken-wordt-knuffelbeest/
