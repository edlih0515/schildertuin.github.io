---
title: 'Schilderij in beeld (18): portret Beatrix met hoofddoek door Bea Stroucken'
author: redacteur
layout: post
permalink: /2012/02/schilderij-in-beeld-18-portret-beatrix-met-hoofddoek-door-bea-stroucken/
categories:
  - kunst
tags:
  - Bea Stroucken
  - Beatrix hoofddoek
  - schilderij Beatrix
  - schilderij Koningin Beatrix
---
[<img class="alignleft size-thumbnail wp-image-2446" title="schilderij van Koningin Beatrix met hoofddoek door Bea Stroucken" src="http://www.schildertuin.nl/wordpress/wp-content/uploads/2012/02/schilderij-van-Bea-112x150.jpg" alt="schilderij van Koningin Beatrix met hoofddoek door Bea Stroucken" width="112" height="150" />][1]Koningin Beatrix met hoofddoek, een intrigerend onderwerp voor een schilderij, vond Bea Stroucken. Bea stuurde mij een foto van haar schilderij en het verhaal erachter. Haar kunstwerk is ontstaan door acrylverf te combineren met papier.

Bekijk het schilderij van Bea en lees het interview:<!--more-->

[<img class="aligncenter size-full wp-image-2446" title="schilderij van Koningin Beatrix met hoofddoek door Bea Stroucken" src="http://www.schildertuin.nl/wordpress/wp-content/uploads/2012/02/schilderij-van-Bea.jpg" alt="schilderij van Koningin Beatrix met hoofddoek door Bea Stroucken" width="450" height="600" />][1]

**1. Wanneer ben je begonnen met schilderen en hoe kwam dat zo?**  
Ik ben drie jaar geleden begonnen met schilderen. Ik had een paar kussens met mooie afbeeldingen, die ben ik gaan naschilderen in acryl. Daarna ben ik steeds meer gaan uitproberen en ben ik steeds meer mijn eigen stijl gaan ontdekken.

**2. Wat betekent het schilderen voor jou?**  
Schilderen is heel belangrijk voor me. Als ik er niet daadwerkelijk mee bezig ben, dan ben ik het wel in gedachten: wat ga ik maken, hoe ga ik het doen, wat ga ik nog aan dit schilderij doen? Als ik een mooi plaatje zie, zet ik het in gedachten meteen om naar een schilderij.

**3. Hoe kwam je op het idee voor dit schilderij? Wat was je inspiratiebron?**  
Ik wist meteen toen ik de foto van Beatrix zag, dat ik die wilde gaan schilderen. Bovendien sprak de discussie, die rondom het dragen van de hoofddoek was ontstaan, me aan en vooral ook de reactie van Beatrix hierop.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
Het is geschilderd op doek, 60 bij 80 cm. Het is geschilderd in acryl. Ik heb het doek eerst geprepareerd met gesso en een schets gemaakt in omber naturel. Daarna heb ik een aantal krantenartikelen over het onderwerp gezocht en deze gebruikt als achtergrond. Over dit stuk achtergrond heb ik een laag zelfnivellerende gel gezet.  
Daarna heb ik in een aantal lagen het portret geschilderd. De kleuren die ik heb gebruikt zijn o.a. oranje, geel, ultramarijnblauw, phtaloblauw, pruissisch blauw, paynes grijs, cadmiumrood, titaanwit en zinkwit. Dit zijn kleuren die ik vaak gebruik.

**5. Heb je nog schildertips voor de lezers?**  
Wees niet bang om te experimenteren. Als iets niet lukt, schilder je er lekker weer overheen.

*De Schildertuin bedankt Bea voor haar inzending.*

 [1]: http://www.schildertuin.nl/wordpress/wp-content/uploads/2012/02/schilderij-van-Bea.jpg