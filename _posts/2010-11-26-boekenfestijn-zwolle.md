---
title: Boekenfestijn Zwolle
author: redacteur
layout: post
permalink: /2010/11/boekenfestijn-zwolle/
categories:
  - inspiratie
  - Zwolle
tags:
  - boekenfestijn
  - boekenfestijn Zwolle
---
<p style="text-align: left;">
  <img class="alignleft size-thumbnail wp-image-976" title="heel veel boeken!" src="/wordpress/wp-content/uploads/2010/11/boekentip5-150x142.gif" alt="illustratie van een stapel boeken" width="150" height="142" /><strong>Vandaag ben ik met mijn moeder naar een hele grote boekenmarkt geweest in de IJsselhallen in Zwolle.</strong>
</p>

### Rijen vol met boeken

Bij binnenkomst werd meteen verzocht je tas af te staan als deze groter dan handtasformaat was. Erg onhandig als je al je waardevolle spullen in je tas hebt, maar goed, ergens ook wel weer begrijpelijk. Daarna kon je een soort rolmand pakken om de boeken die je wilde kopen makkelijk in te vervoeren. Bij binnenkomst in de hal werden we overweldigd door de hoeveelheid boeken, rijen vol met boeken, alles overzichtelijk gesorteerd op thema.

<img class="size-full wp-image-976 alignright" title="heel veel boeken!" src="/wordpress/wp-content/uploads/2010/11/boekentip5.gif" alt="illustratie van een stapel boeken" width="200" height="190" />

### Hobbyboeken en kunstboeken, volop inspiratie

De afdeling met hobbyboeken en kunstboeken was goed vertegenwoordigd, ook was er een hele afdeling met computerboeken. Dus voldoende inspiratie voor creatievelingen! Van muziek tot culinair en van kinderboeken tot kunstboeken, voor elk wat wils. Alle boeken waren nieuw en een stuk goedkoper dan in de boekhandel. Naast boeken waren er ook andere producten te koop: wenskaarten, kalenders, cadeaupapier, hobby-artikelen, speelgoed en kantoorartikelen.

We hebben er een paar uur doorgebracht en nog niet de helft van alle boeken kunnen bekijken, gelukkig waren we er vroeg en viel het mee met de drukte, later op de middag werd het wel steeds drukker in de hal, vooral de romans waren erg populair.  
Na een paar uur verlieten we met een stapel boeken en andere artikelen de IJsselhallen, het was een geslaagde middag!

Het boekenfestijn is nog tot en met zondag 28 november in Zwolle, de entree is gratis.Â  Het boekenfestijn wordt ook in andere steden georganiseerd, kijk voor meer info op: <a title="website over het boekenfestijn" href="http://www.boekenfestijn.com/" target="_blank">www.boekenfestijn.com</a>
