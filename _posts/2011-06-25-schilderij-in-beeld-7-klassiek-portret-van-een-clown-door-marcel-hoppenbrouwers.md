---
title: 'Schilderij in beeld (7): klassiek portret van een clown door Marcel Hoppenbrouwers'
author: redacteur
layout: post
permalink: /2011/06/schilderij-in-beeld-7-klassiek-portret-van-een-clown-door-marcel-hoppenbrouwers/
categories:
  - kunst
tags:
  - klassieke portretten
  - klassieke schildertechniek
  - Marcel Hoppenbrouwers
---
<img class="alignleft size-thumbnail wp-image-2023" title="portret van een clown, geschilderd door Marcel" src="http://www.schildertuin.nl/wordpress/wp-content/uploads/2011/06/schilderij-van-Marcel-112x150.jpg" alt="portret van een clown, geschilderd door Marcel" width="112" height="150" />Marcel Hoppenbrouwers schildert portretten volgens de technieken van de oude meesters. Het klassieke schilderen heeft Marcel een eigen draai gegeven door acrylverf te gebruiken. De Schildertuin heeft Marcel een aantal vragen gesteld, benieuwd naar zijn antwoorden?<!--more Lees het interview met Marcel->-->

Marcel stuurde een foto in van een door hem geschilderd portret van een clown:

**<img class="aligncenter size-full wp-image-2023" title="portret van een clown, geschilderd door Marcel" src="http://www.schildertuin.nl/wordpress/wp-content/uploads/2011/06/schilderij-van-Marcel.jpg" alt="portret van een clown, geschilderd door Marcel" width="450" height="600" />1. Wanneer ben je begonnen met schilderen en hoe kwam dat zo? **  
Ik heb altijd wel getekend vanaf mijn jeugd, maar schilderen kwam pas laat, in 2000, het jaar dat ik bij een carnavalsbouwclub ontwerper werd. Vanaf die tijd ben ik intensief gaan studeren op de technieken, waarmee de oude meesters hun ongelooflijke resultaten behaalden.

**2. Wat betekent het schilderen voor jou? **  
Ik wil op eigen kracht kijken hoe ver ik kom met het autodidactisch aanleren van de klassieke schilderkunst.

**3. Hoe kwam je op het idee voor dit schilderij? Wat was je inspiratiebron?**  
De inspiratie voor dit schilderij komt, zoals meer van mijn werk, voort uit het experimenteren met diepte, licht en optische effecten waarmee zo realistisch mogelijk een onderwerp wordt uitgebeeld.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
Het werk wat door mij wordt gemaakt wordt in glaceertechniek opgebouwd volgens de methoden die ook de oude meesters hanteerden. Alleen, waar zij met olieverf werkten, werk ik veelal met acryl. Ik maak daarbij vaak gebruik van een heel beperkt aantal kleuren om mijn resultaten te bereiken. Door het hanteren van wat ik noem verfrecepten, worden bepaalde effecten bereikt die bijdragen aan het vergroten van diepte en realisme van het geschilderde onderwerp.

&nbsp;

Wil je meer werk van Marcel zien? Surf dan naar zijn website Den Schilder Camer.

De Schildertuin bedankt Marcel voor zijn inzending.