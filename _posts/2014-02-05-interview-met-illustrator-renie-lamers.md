---
title: Interview met illustrator Renie Lamers
author: redacteur
layout: post
permalink: /2014/02/interview-met-illustrator-renie-lamers/
categories:
  - illustraties
  - illustrator in beeld
  - inspiratie
tags:
  - geboortekaartje illustratie
  - grafische technieken
  - illustratie-opdracht
  - illustrator
  - infographics
  - informatieve illustraties
  - interview
  - Renie Lamers
  - tips illustrator worden
  - zeefdruk
---
****Het krachtige kleurenpalet en de grafische stijl van illustrator Renie Lamers spreken mij erg aan.** Renie gebruikt papier, collagetechnieken, zeefdruk en digitale beeldbewerking voor haar illustraties. Lees in onderstaand interview hoe Renie werkt en waar ze haar inspiratie vandaan haalt.  
**

*tekst: Hilde Reurink*  
* illustraties:* *Renie Lamers*

**<img class="alignleft size-medium wp-image-5647" title="foto van illustrator Renie Lamers" src="/wordpress/wp-content/uploads/2014/02/foto-Renie-Lamers-300x225.jpg" alt="foto van illustrator Renie Lamers" width="300" height="225" />Hallo Renie, vertel eens iets over jezelf.**  
Hoi! Mijn naam is Renie Lamers en ik ben 27 jaar. Sinds 2 jaar werk ik als freelance illustrator. Tekenen is altijd mijn hobby geweest, daarnaast lees en reis ik graag. Ik woon in Breda, nog steeds op mijn studentenstekje: een gedeelde etage in een ouderwets rijtjeshuis. Mijn werk is een combinatie van grafische technieken als zeefdruk en etsen, aangevuld met collage technieken en een beetje computermagie! Het liefst maak ik infographics, ofwel informatieve illustraties.

<p style="text-align: center;">
  <img class="aligncenter  wp-image-5655" title="Infographic over de Yak, illustratie van Renie Lamers" src="/wordpress/wp-content/uploads/2014/02/EXTRAyakinfographic.jpg" alt="Infographic over de Yak, illustratie van Renie Lamers" width="450" height="636" />
</p>

**Wanneer besloot je illustrator te worden?<!--more-->**

  
Héél lang geleden! Mijn moeder heeft nog boeken van de crèche en de basisschool bewaard met tekeningen. Je kon het toen al zien aankomen! Alleen wist ik vroeger nog niet dat wat ik wilde worden &#8216;illustrator&#8217; heette. Ik noemde het &#8216;kinderboekentekenaresse&#8217;.

**Volgde je een opleiding of cursus tot illustrator?**  
Ja, AKV Sint Joost in Breda.

**Welk materiaal gebruik je om je illustraties te maken?**  
Grafische technieken! Wekelijks sta ik wel te zeefdrukken, linosnijden of etsen.

**Hoe zou je jouw stijl van illustreren omschrijven?**  
Authentiek, origineel en conceptueel.

**Je hoort vaak dat een illustrator een eigen handschrift moet hebben, heb jij die? En zo ja, is het een voordeel of juist een nadeel om een herkenbare tekenstijl te hebben?**  
Ik denk wel dat ik een eigen handschrift heb ontwikkeld door de jaren heen. Voordeel is dat mensen je werk gaan herkennen en je weten te vinden om wat je doet. Nadeel is dat mensen je lastiger in een breder hokje plaatsen, alsof je niets anders maakt dan dat.

**Wat is volgens jou de functie van een illustratie?**  
Wat ik altijd heb geleerd is dat beeld tekst moet versterken en andersom. En daar geloof ik nog steeds in. Een illustratie zou op zichzelf ook een verhaal moeten kunnen vertellen.

<p style="text-align: center;">
  <img class="aligncenter  wp-image-5659" title="Jizz Doodle for Jizz Design, illustratie van Renie Lamers" src="/wordpress/wp-content/uploads/2014/02/EXTRAbannerJizzDesign.jpg" alt="Jizz Doodle for Jizz Design, illustratie van Renie Lamers" width="550" height="204" />
</p>

**Werk je in opdracht? **  
Jazeker. Onder mijn opdrachtgevers bevinden zich oa. Heijmans en het Longfonds. Ook veel particulieren, maar ook internationale opdrachtgevers. Zo maakte ik laatst een logo voor Semi-Lux, een Amerikaans bedrijf gevestigd in New York.

**Wat was je allereerste illustratie-opdracht?**  
Een coverontwerp voor klassieke muziekstukken. Een bevriende muzikant kwam ermee. De afbeelding zit nog steeds in mijn portfolio.

**Heb je zelf een voorkeur voor bepaalde opdrachtgevers of opdrachten?**  
Particulieren vind ik erg leuk, je maakt echt samen met de klant iets speciaals als een geboortekaartje bijvoorbeeld. Als ik denk aan mijn &#8216;opdrachtgevers-wishlist&#8217; zit daar het Wereld Natuur Fonds tussen en Natuurmonumenten. Graag zou ik met mijn illustraties iets willen betekenen en bijdragen aan de boodschap van deze goede doelen.

**Hoe kom je aan nieuwe opdrachten?**  
Héél veel tijd steken in netwerken en acquisitie. Rechtstreeks bellen met eventuele opdrachtgevers, mailtjes uitsturen met voorbeelden van mijn werk, postpakketjes sturen met tastbare illustraties. Vooral heel duidelijk formuleren wat ik kan betekenen voor een opdrachtgever en waarom ik dé illustrator ben voor hen.

**Maak je gebruik van social media om je eigen werk te promoten?**  
Jazeker. Ik heb een zakelijke <a title="Renie Lamers illustratie op Facebook" href="https://www.facebook.com/renielamersillustratie" target="_blank">facebookpagina</a>, een <a title="portfolio van illustrator Renie Lamers op Behance" href="http://www.behance.net/renielamers" target="_blank">Behance</a> profiel, een <a title="LinkedIn profiel van illustrator Renie Lamers" href="http://nl.linkedin.com/pub/renie-lamers/27/974/942" target="_blank">LinkedIn</a> account en een <a title="Etsy winkel van Renie Lamers" href="http://www.etsy.com/nl/shop/IllustrenieNL" target="_blank">Etsy winkel</a>.

**Heb je weleens een opdracht gekregen via social media? Zo ja, wat was dat voor soort opdracht?**  
Ja, een paar zelfs! De eerste was de vraag of ik wilde deelnemen aan het XXL Illustrators portfolio. Een boek met de zoveel beste illustratoren van Nederland. Het boek is ook echt heel groot, opengeslagen haalt het makkelijk een A2 formaat. Opdrachten voor geboortekaartjes krijg ik ook wel eens via social media. En laatst werd ik benaderd door een t-shirt webshop in Canada of ik een ontwerp voor hen wilde maken.

<p style="text-align: center;">
  <img class="aligncenter size-full wp-image-5657" title="geboortekaartje met bos en hertje, ontwerp van Renie Lamers" src="/wordpress/wp-content/uploads/2014/02/EXTRAcovergeboortekaartje.jpg" alt="geboortekaartje met bos en hertje, ontwerp van Renie Lamers" width="550" height="275" />
</p>

**Kun je leven van je illustraties of heb je ook nog een andere baan ernaast?**  
Op dit moment heb ik nog een andere baan ernaast, ongeveer 16 uur in de week. De rest van de week illustreer ik!

**Hoe ziet een gemiddelde werkdag van jou eruit?**  
Op tijd opstaan, naar mijn atelier. Ontbijten terwijl ik mijn mail check en beantwoord waar nodig is. Een &#8216;to do&#8217; lijst maken en dan lekker aan de slag!

**Wat zijn volgens jou belangrijke eigenschappen voor een illustrator?**  
Doorzettingsvermogen, passie en een neus voor originaliteit.

**Ben je lid van een bond of vereniging voor illustratoren?**  
Ja, sinds ik ben afgestudeerd ben ik lid van de BNO.

**Op welke illustratie ben je zelf het meest trots en waarom?**  
Op mijn serie voor het Longfonds. Het was een dusdanige &#8216;out of the box&#8217; opdracht voor mij dat ik met een bepaald kleurenprofiel moest werken wat ik normaal nóóit zou kiezen. Toch is het me gelukt iets te maken wat precies bij mij past en óók bij het Longfonds. Ze waren er ontzettend blij mee gelukkig!

<p style="text-align: center;">
  <img class="aligncenter size-full wp-image-5650" title="Illustratie van Renie Lamers in opdracht van het Longfonds" src="/wordpress/wp-content/uploads/2014/02/MeestTrots_longfonds.jpg" alt="Illustratie van Renie Lamers in opdracht van het Longfonds" width="400" height="566" />
</p>

**Welke andere illustratoren bewonder je?**  
<a title="portfolio van illustrator Julie van Zessen" href="http://www.julievanzessen.nl/" target="_blank">Julie van Zessen</a> van &#8216;Image de Julie&#8217;, haar collagewerk vind ik heel interessant. <a title="website van illustrator Jason Munn" href="http://jasonmunn.com/posters.php" target="_blank">Jason Munn</a> en Reza Abedini vanwege hun conceptuele beelden. <a title="weblog van illustrator Laura Carlin" href="http://lauracarlin.blogspot.nl/" target="_blank">Laura Carlin</a> vanwege haar simpele maar allesomvattende beelden en haar dromerige stijl.

**Waarin vind jij inspiratie?**  
Letterlijk in alles! Al zie je in mijn werk het meest de volgende thema&#8217;s terug: geschiedenis, natuur en dieren.

**Wat waren jouw favoriete (prenten)boeken als kind?**  
Sprookjesboeken. Mijn moeder had een heel mooi sprookjesboek met foto-illustraties van poppen. Het boek hangt tegenwoordig van ellende aan elkaar, maar het is nog steeds een heel speciaal boek. Verder vond ik de boekjes met rode en groene vloeipapiertjes helemaal leuk. Je kon de vloeitjes over de pagina&#8217;s leggen en zo kon je zelf de afloop kiezen van het verhaal.

**Waar ben je op dit moment mee bezig?**  
Veel netwerken en acquisitie sowieso. Qua opdrachten werk ik aan een flyer voor een cateraar en een schilderij voor familie. Tevens leg ik de laatste hand aan het t-shirt ontwerp voor de Canadese webshop. Verder blijf ik bezig met het uitbreiden van mijn portfolio met eigen werk en blijf ik kleine producten verzinnen voor mijn Etsy webwinkel en markten. Ook maak ik werk om te exposeren bij galeries, koffiezaakjes of bij gelegenheden.

<p style="text-align: center;">
  <img class="aligncenter size-full wp-image-5653" title="ontwerp van Renie Lamers voor een t-shirt" src="/wordpress/wp-content/uploads/2014/02/LaatsteWerk_tshirtMisterDressUp.jpg" alt="ontwerp van Renie Lamers voor een t-shirt" width="500" height="500" />
</p>

**Heb je een tip voor mensen die ook graag illustrator willen worden?**  
Geloven in jezelf is de beste tip die ik kan geven. Dat en doorzetten!

**Wat wil je als illustrator nog bereiken?**  
Een opdracht voor een goed doel als Het Wereld Natuur Fonds of Natuurmonumenten.

**Waar kunnen mensen jouw werk bekijken op internet?  **  
Mijn website <a title="portfolio van illustrator Renie Lamers" href="http://www.renielamers.nl/" target="_blank">renielamers.nl</a>, en natuurlijk op alle social media hierboven vermeld!

*Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*
