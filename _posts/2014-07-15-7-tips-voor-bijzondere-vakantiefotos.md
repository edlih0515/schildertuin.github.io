---
title: '7 Tips voor bijzondere vakantiefoto&#8217;s'
author: redacteur
layout: post
permalink: /2014/07/7-tips-voor-bijzondere-vakantiefotos/
categories:
  - inspiratie
tags:
  - beeldverslag
  - "bijzondere foto's"
  - creatief fotograferen
  - fotografie
  - selfie
  - tips
  - "tips vakantiefoto's"
  - vakantie
  - "vakantiefoto's"
---
### **<img class="alignleft wp-image-6723" title="7 tips voor bijzondere vakantiefoto's" src="http://www.schildertuin.nl/wordpress/wp-content/uploads/2014/07/fototoestel-borduursel.jpg" alt="borduursel met fototoestel en bloemen" width="378" height="378" />Wat voor soort foto&#8217;s maak jij tijdens je vakantie?**

**Zelf vind ik de niet-standaard foto’s vaak het leukst. Afbladderende verf op een oude deur of een foto genomen vanuit een ongebruikelijk gezichtspunt (ga eens iets door de knieën) of een foto van een straatkat. Of kleding aan een waslijn, wapperend in de warme zomerse wind?**

&nbsp;

## **7 Tips voor bijzondere foto’s tijdens je vakantie:**

  1. Maak elke dag een foto van je eten.
  2. Kies een thema voor een fotoserie, bijv. de kleur turquoise of water in allerlei vormen of vlinders of brievenbussen of…(verzin zelf iets).
  3. Fotografeer de lokale bevolking op je vakantiebestemming. Observeer de inwoners van de stad of het dorp waar je verblijft. Wat doen ze zoal? Maak foto’s van de dagelijkse bezigheden. Maak bijv. foto’s op het gezellige pleintje waar de locals iedere avond bijeenkomen om te zitten, te praten of jeu de boules te spelen (mocht je in Frankrijk op vakantie zijn). Of maak plaatjes in en rondom buurtwinkeltjes.
  4. Maak een serie <a title="lees op Wikipedia wat een selfie is" href="http://nl.wikipedia.org/wiki/Selfie" target="_blank">selfies</a>. Denk daarbij ook eens aan het gebruik van de weerspiegeling van ruiten, spiegels, enz.
  5. Fotografeer stadsplattegronden, straatnaambordjes, wegbewijzering of infoborden bij toeristische bezienswaardigheden. Zo weet je thuis ook nog wat je hebt gezien en waar het was.
  6. Maak een beeldverslag van je vakantie door foto’s te nemen van wat je deed en wat je zag. Bijv. dat openbare toilet dat je redding was toen je tijdens een uitje erg nodig naar de w.c. moest. Of een foto van de stapel boeken en tijdschriften die je las tijdens je vakantie. Of een foto van die aardige gastvrouw van de Bed and Breakfast waar je logeerde. Of dat kitscherige schilderij aan de muur van jullie vakantiehuisje. Vakantiegevoel zit vaak in kleine details, probeer het gevoel en de sfeer te vangen in foto’s.
  7. Maak een foto van elke parkeerplaats waar je stopte.

<img class="aligncenter wp-image-6732 size-full" title="7 tips voor bijzondere vakantiefoto's" src="http://www.schildertuin.nl/wordpress/wp-content/uploads/2014/07/vakantiefoto-collage.jpg" alt="vakantiefoto collage" width="700" height="490" />

&nbsp;