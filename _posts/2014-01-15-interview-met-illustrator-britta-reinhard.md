---
title: Interview met illustrator Britta Reinhard
author: redacteur
layout: post
permalink: /2014/01/interview-met-illustrator-britta-reinhard/
categories:
  - illustraties
  - illustrator in beeld
  - inspiratie
tags:
  - Britta Reinhard
  - eigenschappen illustrator
  - illustraties
  - illustrator
  - Illutié
  - interview illustrator
  - kinderboeken
  - wenskaarten
---
**De van oorsprong Duitse illustrator Britta Reinhard maakt sfeervolle illustraties. **Licht, donker, mystiek en sprookjesachtig**. Britta houdt van afwisseling in haar werk.  De Schildertuin interviewde Britta over haar illustraties en creatieve inspiratie.**

*tekst: Hilde Reurink*  
* illustraties: Britta Reinhard*

**Hallo Britta, vertel eens iets over jezelf.**  
<img class="alignleft size-full wp-image-5455" title="foto van illustrator Britta Reinhard" src="/wordpress/wp-content/uploads/2014/01/foto-Britta-Reinhard.jpg" alt="foto van illustrator Britta Reinhard" width="350" height="350" />Mijn naam is Britta, ik ben 24 jaar jong en ik kom uit Duitsland. Ik teken al sinds ik een klein kindje was. Geen potlood was veilig! Het liefst maakte ik wenskaarten en tekende ik vrouwen in mooie jurken. Inmiddels is mijn werkveld groter geworden en heb ik een goed beeld van wat ik leuk vind en welke weg ik moet volgen: mijn doel is om een gewild kinderboekenillustratrice te worden en daarnaast hoop ik dat ik met mijn zelf ontworpen wenskaarten succes zal hebben. Mijn inspiratie haal ik vooral uit mijn omgeving en de situaties die ik mee maak (als ik bijv. op stap ga of in de bios). Daardoor is mijn werk heel divers en hou ik me niet vast aan één bepaald soort opdracht. In principe kun je zeggen dat ik een heel erg open mens ben, die in veel dingen uitdagingen vind en die ook wil aangaan.

**Wanneer besloot je illustrator te worden?<!--more-->**

  
Dat is nog niet zo lang geleden! Ik schreef mij vier jaar geleden in bij de AKV St. Joost Kunstacademie en toen ik werd toegelaten was ik heel erg blij. Ik was eigenlijk van plan om de studierichting &#8220;Ruimtelijk Ontwerp&#8221; te volgen, maar tijdens de Propedeuse was mij heel duidelijk geworden dat ik voor illustratie echt een passie heb ontwikkeld en dat ik niet meer zonder kan. Je denkt gewoon na een bepaalde tijd alleen maar nog in beeld. Wel leuk eigenlijk, om altijd zulke mooie beelden in je hoofd te hebben! Eind Juli 2013 heb ik mijn diploma &#8220;Bachelor of Design&#8221; gehaald.

**Welk materiaal gebruik je om je illustraties te maken?**  
<img class="alignright size-medium wp-image-5464" title="portret van meisje met ketting, illustratie van Britta Reinhard" src="/wordpress/wp-content/uploads/2014/01/portret-meisje-212x300.jpg" alt="portret van meisje met ketting, illustratie van Britta Reinhard" width="212" height="300" />Dat is heel verschillend bij mij. De ene dag werk ik met ecoline, kleurpotloden en met een Rapidograph. En de andere dag ben ik alleen maar met de computer bezig (Photoshop). Maar uiteindelijk bewerk ik alle illustraties op de computer. Ik vind zelf dat ze daar een meer professionele uitstraling door krijgen.

**Hoe zou je jouw stijl van illustreren omschrijven?**  
Dat is altijd een lastige vraag voor mij om antwoord op te geven. Mijn beelden zijn meestal mystiek, omdat ik graag met lichteffecten werk. Er zijn ook vaak contrastmomenten te vinden, waardoor de illustraties een spannende uitstraling krijgen. Maar ik maak ook heel vrolijke beelden met veel kleur. Dus, je kunt zien, dat ik veelzijdig ben en in alles iets moois kan zien.

**Je hoort vaak dat een illustrator een eigen handschrift moet hebben, heb jij die? En zo ja, is het een voordeel of juist een nadeel om een herkenbare tekenstijl te hebben?**  
Ook al ben ik veelzijdg, ik zou wel zeggen dat ik een eigen handschrift heb. Dat ligt vooral in hoe ik karakters maak en de lijnvoering. En ja, ikzelf denk ook dat het heel belangrijk is. Dat maakt jou als illustrator uniek en herkenbaar en daardoor kunnen mensen je beter onthouden.

**Wat is volgens jou de functie van een illustratie?**  
Illustratie kan bijna van alles zijn. Het is maar wat je zelf wilt. Ik hou bijv. van de verhalende manier, daarom vind ik kinderboeken zo ontzettend leuk om te maken! Daarnaast hou ik heel erg van de versierende functie van een illustratie.

<p style="text-align: center;">
  <img class="aligncenter size-full wp-image-5461" title="jongen met gans bij water in bos, illustratie Britta Reinhard" src="/wordpress/wp-content/uploads/2014/01/jongen-met-gans-in-bos.jpg" alt="jongen met gans bij water in bos, illustratie Britta Reinhard" width="550" height="389" />
</p>

**Werk je in opdracht?**  
Ja, ik werk vooral in opdracht. Zowel voor particulieren als voor zakelijke klanten.

**Wat was je allereerste illustratie-opdracht?**  
Mijn allereerste illustratie-opdracht was een sprookje. In Duits is het &#8220;Sterntaler&#8221;. Het was heel erg leuk om te illustreren!

**Werk je ook samen met auteurs?**  
Tijdens mijn stage heb ik met een auteur samen gewerkt. Het was heel erg leuk en we hebben elkaar ook ontmoet en alles besproken. We belden en mailden elkaar vaak als we een vraag hadden of als er iets moest worden aangepast.

**Hoe kom je aan nieuwe opdrachten?**  
Tot nu toe vooral door sollicitaties. Ik heb nog niet het geluk dat mensen mij vanzelf vinden.

**Maak je gebruik van social media om je eigen werk te promoten?**  
Ja! Ik ben op <a title="Facebook pagina van illustrator Britta Reinhard (Illutie)" href="https://www.facebook.com/Illutie" target="_blank">facebook</a>, <a title="illustrator Britta Reinhard op tumblr" href="http://illutie.tumblr.com/" target="_blank">tumblr</a> en <a title="illustrator Britta Reinhard op Twitter" href="https://twitter.com/Illutie" target="_blank">twitter</a> te vinden. En natuurlijk op mijn eigen <a title="website van illustrator Britta Reinhard" href="http://illutie.com/" target="_blank">website.</a>

**Hoe ziet een gemiddelde werkdag van jou eruit?**  
Na het opstaan en het ontbijt ‘s ochtends, ga ik aan de computer en bekijk de mails die ik heb gekregen en ga deze beantwoorden. Dan kijk ik naar opdrachten en schrijf sollicitaties. Daarna werk ik aan bestaande opdrachten of voor mezelf/ mijn portfolio.

**Wat zijn volgens jou belangrijke eigenschappen voor een illustrator?**  
Vooral doorzettingsvermogen, de kracht om niet te snel op te geven! En daarnaast natuurlijk ook geduld en nieuwsgierigheid! Naar andere illustratoren kijken, van hen leren en ook kijken wat op dit moment wordt gevraagd.

**Op welke illustratie ben je zelf het meest trots en waarom?**  
Ik ben vooral op mijn afstudeerproject &#8220;Emma&#8221; trots. Het is een heel erg eigen kinderboek geworden, waar ik heel veel tijd in heb gestoken en nieuwe inzichten in mijn eigen werk door heb gekregen.

<p style="text-align: center;">
  <img class="aligncenter  wp-image-5457" title="'Emma', kinderboek met illustraties van Britta Reinhard" src="/wordpress/wp-content/uploads/2014/01/emma-kinderboek-kasteel.jpg" alt="spread uit 'Emma', kinderboek met illustraties van Britta Reinhard" width="550" height="278" />
</p>

<p style="text-align: center;">
  <img class="aligncenter  wp-image-5458" title="'Emma', kinderboek met illustraties van Britta Reinhard" src="/wordpress/wp-content/uploads/2014/01/emma-kinderboek-huis-met-maan.jpg" alt="spread uit 'Emma', kinderboek met illustraties van Britta Reinhard" width="550" height="278" />
</p>

**Welke andere illustratoren bewonder je?**  
Ik vind het werk van <a title="website van illustrator Linn Olofsdotter" href="http://linn.olofsdotter.com/" target="_blank">Linn Olofsdotter</a> heel erg mooi en van <a title="weblog van illustrator Martina Matos" href="http://martinamatos.blogspot.nl/" target="_blank">Martina Matos</a>!

**Las je als kind graag boeken?**  
Ik lees nog steeds heel veel! Zoals waarschijnlijk alle kinderen vond ik &#8220;Harry Potter&#8221; heel leuk, maar ook &#8220;Momo&#8221; is één van mijn lievelingsboeken.

**Waar ben je op dit moment mee bezig?**  
Ik heb op dit moment een opdracht afgerond en begin nu aan een kalender voor aan de muur!

**Heb je een tip voor mensen die ook graag illustrator willen worden?**  
Ontdek jezelf! Ga jezelf goed leren kennen en dan weet je precies welke weg je moet nemen! Ik weet dat het heel erg vaag klinkt, maar het is het beste wat je kunt doen en na een tijdje weet je vanzelf wat ik bedoel! Bij mij was het precies hetzelfde.

**Waar kunnen mensen jouw werk bekijken op internet?**  
Op mijn website: <a title="website van illustrator Britta Reinhard" href="http://illutie.com/" target="_blank">www.illutie.com</a>

*Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*

<p style="text-align: center;">
  <img class="aligncenter size-full wp-image-5469" title="muurschildering van Britta Reinhard met kabouterhuis, paddestoelen en boom" src="/wordpress/wp-content/uploads/2014/01/muurschildering-kabouterhuis1.jpg" alt="muurschildering van Britta Reinhard met kabouterhuis, paddestoelen en boom" width="500" height="335" />
</p>
