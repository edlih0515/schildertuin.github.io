---
title: Wat ik leerde in de cursus Make Art That Sells (Part A)
author: redacteur
layout: post
permalink: /2014/05/wat-ik-leerde-in-de-cursus-make-art-that-sells-part-a/
categories:
  - illustraties
  - inspiratie
  - kunst
  - Make Art That Sells
  - ontwerpen
tags:
  - bolt fabric
  - "children's books"
  - e-course
  - gift market
  - home decor
  - kunst
  - Lilla Rogers
  - make art that sells
  - MATS
  - online cursus
  - schilderen
  - tekenen
  - trends
  - verkopen
  - wall art
---
Intensief. Inspirerend. Leerzaam. Overweldigend.  
Dát was de online cursus Make Art That Sells (Part A) kort gezegd.<a href="http://lillarogers.com/make-art-that-sells/" target="_blank"><img class="alignright wp-image-6321 size-full" title="lees meer over de cursus Make Art That Sells van Lilla Rogers" src="http://www.schildertuin.nl/wordpress/wp-content/uploads/2014/03/LRSSchool-logo200.jpg" alt="logo Make Art That Sells" width="200" height="159" /></a>  
Vijf weken lang was ik bezig met tekenen, schilderen, inspiratie opdoen, interviews lezen, trends ontdekken en opdrachten maken.  
Na afloop van deze 5 weken had ik echt even de tijd nodig om alles te verwerken en te genieten van een beetje rust. Maar nu is het tijd om alles wat ik leerde op een rijtje te zetten en verder te gaan met de volgende stap.

Make Art That Sells (MATS) Part A beslaat 5 markten:  
week 1: Bolt Fabric  
week 2: Home Decor  
week 3: Children’s Books  
week 4: Wall Art  
week 5: Gift Market

Elke week had een vaste indeling, het lesschema kon je uitprinten en ophangen.  
Vaste onderdelen waren bijvoorbeeld: inzicht in de markt en bijbehorende producten, interviews met mensen uit de markt, een mini-opdracht en een grote opdracht om zelf mee aan de slag te gaan, heel veel inspiratie, tips en trends, vragen en antwoorden (Q&A) van cursisten en een review van het werk van cursisten.  
In een beveiligde online schoolomgeving stond elke werkdag weer iets nieuws, altijd weer spannend en inspirerend om te lezen. Ik ben zo iemand die dan ook alles gaat uitprinten, dus dat kostte nogal wat tijd. Ik heb nu de hele cursus compleet in verschillende mappen, een prachtig naslagwerk!

## Leerpunten week 1: BOLT FABRIC

<img class="alignright wp-image-6510 size-full" title="dessinontwerp retro kitchen, design by Hilde Reurink" src="http://www.schildertuin.nl/wordpress/wp-content/uploads/2014/05/BOLT_FABRIC_WEEK1_MATS_Hilde_Reurink.gif" alt="dessinontwerp retro kitchen, design by Hilde Reurink" width="400" height="500" />

  * Alle ins en outs van de Bolt Fabric markt
  * Kleur is ontzettend belangrijk
  * Populaire thema’s voor stoffen
  * Wees jezelf, wees origineel
  * Het belang van details in je werk
  * Icons (iconen) zijn zo ontzettend belangrijk, besteed er veel aandacht aan
  * Vertel een verhaal met je ontwerp
  * Variatie in je werk: textuur, grafische vormen, lijnen, collage, enz.
  * Verdiep je grondig in het onderwerp. Doe research, zoek inspiratie, maak schetsen, kijk naar werk van andere kunstenaars
  * Hoe je potentiële klanten benadert
  * Stijlanalyse, objectief en technisch kijken naar werk
  * Stap-voor-stap plan van aanpak voor een opdracht

## Leerpunten week 2: HOME DECOR

<img class="alignleft wp-image-6514 size-full" title="sierborden met illustratie van vogels en planten, design by Hilde Reurink" src="http://www.schildertuin.nl/wordpress/wp-content/uploads/2014/05/HOME_DECOR_WEEK2_MATS_Hilde_Reurink.jpg" alt="sierborden met illustratie van vogels en planten, design by Hilde Reurink" width="400" height="500" />

  * Alle ins en outs van de Home Decor markt (producten, trends)
  * Hoe je je werk professioneel kunt presenteren
  * Dat het goed is om je eigen werk even een dagje te laten liggen en dan met een frisse blik te beoordelen wat er nog verbeterd, aangepast of verwijderd moet worden. Haast is niet goed, plan 1-2 dagen extra in vóór de deadline van een opdracht, dan heb je voldoende tijd voor zelfreflectie
  * Maak werk dat je zelf zou kopen!
  * Denk bij het ontwerpen aan het gebruik van het product
  * Gebruik een paar neutrale kleuren in je werk

&nbsp;

## Leerpunten week 3: CHILDREN’S BOOKS

<img class="alignright wp-image-6517 size-full" title="cover kinderboek The Fow and the Crow, illustration Hilde Reurink" src="http://www.schildertuin.nl/wordpress/wp-content/uploads/2014/05/CHILDRENS_BOOKS_WEEK3_MATS_Hilde_Reurink.jpg" alt="cover kinderboek The Fow and the Crow, illustration Hilde Reurink" width="400" height="500" />

  * Alles over de wereld van het kinderboek
  * Maak aansprekende karakters
  * Teken je karakter in meerdere houdingen en met verschillende emoties, wees consistent in je tekenstijl
  * Creëer een wereld om je karakters heen. Die wereld moet kinderen aanspreken, ze moeten er als het ware zelf in willen duiken. Er moet veel te zien zijn in de wereld die je creëert, maar ook voldoende ruimte voor eigen fantasie van het kind
  * Wees jezelf
  * Maak gebruik van handgeschreven letters, woorden, zinnen, typografie

## Leerpunten week 4: WALL ART

<img class="alignleft wp-image-6521 size-full" title="schilderij mixed media collage door Hilde Reurink" src="http://www.schildertuin.nl/wordpress/wp-content/uploads/2014/05/WALL_ART_WEEK4_MATS_Hilde_Reurink.jpg" alt="schilderij mixed media collage door Hilde Reurink" width="400" height="400" />

  * Heb vooral plezier tijdens je werk, klanten zien jouw plezier terug in het product
  * Durf te experimenteren met materialen en technieken
  * Het hoeft niet altijd digitaal werk te zijn, er is een grote markt voor schilderwerk en handgetekend
  * Maak een schilderij interessant genoeg zodat de kijker er jarenlang plezier van heeft
  * Maak werk dat je zelf zou kopen
  * Ik leerde te werken met een kleurenschema dat iemand anders voor me had bedacht
  * Hoe ik stap-voor-stap een schilderij kan maken, plan van aanpak

## Leerpunten week 5: GIFT MARKET

  * Alle ins en outs van de Gift markt (producten, trends)
  * Maak naast werk in opdracht ook veel persoonlijk werk, daarin kun je al je creativiteit kwijt en bovendien kan het leiden tot nieuwe opdrachten
  * Kleur is ontzettend belangrijk, laat je werk opvallen door kleurgebruik, ook in kleine afbeeldingen moet je werk eruit springen
  * Cadeauproducten worden meestal door vrouwen voor vrouwen gekocht, houd daar rekening mee
  * Maak werk met populaire onderwerpen, maar dan wel op een vernieuwende, frisse en eigen manier
  * Bosdieren en quotes zijn grote trends op dit moment

<img class="aligncenter wp-image-6448 size-full" title="Design for a hyper lush zipper pouch by Hilde Reurink" src="http://www.schildertuin.nl/wordpress/wp-content/uploads/2014/05/hyper_lush_zipper_pouch.jpg" alt="Design for a hyper lush zipper pouch by Hilde Reurink" width="550" height="450" />

Heb je na het lezen van dit artikel zin gekregen om ook de online cursus Make Art That Sells te gaan volgen, kijk dan op de website van <a title="Lees meer over e-course Make Art That Sells" href="http://lillarogers.com/school/about-the-course/" target="_blank">Lilla Rogers</a> voor alle info. Op 20 oktober 2014 starten de nieuwe cursussen weer.

&nbsp;