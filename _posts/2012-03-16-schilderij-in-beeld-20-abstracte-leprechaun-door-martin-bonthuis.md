---
title: 'Schilderij in beeld (20): abstracte Leprechaun door Martin Bonthuis'
author: redacteur
layout: post
permalink: /2012/03/schilderij-in-beeld-20-abstracte-leprechaun-door-martin-bonthuis/
categories:
  - inspiratie
  - kunst
tags:
  - Ierse folklore
  - Leprechaun
  - Martin Bonthuis
  - schilderij Leprechaun
---
**Martin Bonthuis stuurde me deze week een foto van een schilderij dat hij maakte voor een Ierse pub. Hij schilderde een Leprechaun, een mythisch wezen uit de Ierse folklore. Vrolijk en een tikje abstract werd het kunstwerk van Martin.**

Benieuwd naar Martins schilderij en het verhaal erachter?

[<img class="aligncenter size-full wp-image-2467" title="schilderij met Leprechaun door Martin Bonthuis" src="/wordpress/wp-content/uploads/2012/03/schilderij-van-Martin.jpg" alt="schilderij met Leprechaun door Martin Bonthuis" width="450" height="600" />][1]

**1. Wanneer ben je begonnen met schilderen en hoe kwam dat zo?**  
Ik ben zo&#8217;n 2,5 jaar geleden begonnen met schilderen, nadat ik al vele jaren zwart/wit tekeningen maakte, en wel eens iets anders wilde proberen.  
En ik ben nu zeer productief bezig, en probeer heel veel verschillende stijlen uit, maar kan niet echt vasthouden aan 1 bepaalde stijl. Maar ja, dat is ook niet nodig. Gewoon doen waar je zin in hebt.

**2. Wat betekent het schilderen voor jou?**  
Het schilderen werkt voor mij heel ontspannend, en ik vind het leuk om dingen te verzinnen die nog niet eerder gerealiseerd zijn op schildersdoek.  
Het is wel herkenbaar maar toch enigszins abstract.

**3. Hoe kwam je op het idee voor dit schilderij? Wat was je inspiratiebron?**  
Het idee ontstond toen een goede vriend van me, mij vroeg of ik wilde exposeren in zijn Ierse pub / restaurant The Shamrock. Vandaar de Leprechaun met hoed en het herkenbare klavertje drie.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
De achtergrond is opgezet door 3 kleuren contstant weer verder te vermengen.  
(Sienna, rode oker en wit). Het mannetje is een strakke vlakverdeling van aangrenzende kleuren, met de hoed als contrast. De witte omlijning is gedaan met acrylverf-stiften, om de vlakken te scheiden, en het geheel op te helderen.

**5. Heb je nog schildertips voor de lezers?**  
&#8211; Wees niet te zuinig met verf.  
&#8211; En als je kleuren gaat mengen, bewaar dan deze kleur in een bakje (luchtdicht),  
en een beetje bevochtigd, tot je schilderij helemaal klaar is, en gevernist is.  
Want als je op het laatst nog een fout maakt of uitschiet met je penseel, zul je nooit meer dezelfde kleur krijgen.

*Wil je meer werk van Martin zien? Bekijk zijn <a title="Werk van Martin Bonthuis op Facebook" href="http://www.facebook.com/people/Moderne-Schilderijen/100003608698644" target="_blank">Facebook</a>.*

*De Schildertuin bedankt Martin voor zijn inzending.*

 [1]: /wordpress/wp-content/uploads/2012/03/schilderij-van-Martin.jpg
