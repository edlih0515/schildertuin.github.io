---
title: Interview met illustrator Agnes Stapper
author: redacteur
layout: post
permalink: /2013/11/interview-met-illustrator-agnes-stapper/
categories:
  - illustraties
  - illustrator in beeld
  - inspiratie
tags:
  - Agnes Stapper
  - dromerige illustraties
  - illustrator Agnes Stapper
  - kinderkunst
  - kindertekeningen
  - kunst door kinderen
  - kunst met kinderen
  - Kunstbengel
  - schilderij van kindertekening
---
**Agnes Stapper maakt illustraties en schilderijen door en voor kinderen, mama, papa, oma, opa&#8230; Haar werk ontstaat door inspiratie te halen uit tekeningen van kinderen. De belevingswereld van het kind staat daarbij centraal.**  
**De Schildertuin interviewde Agnes over haar illustratieve werk en haar inspiratiebronnen.**

*tekst: Hilde Reurink*  
*illustraties: Agnes Stapper<img class="alignright size-full wp-image-4874" title="Agnes Stapper met zoontje" src="/wordpress/wp-content/uploads/2013/11/foto-Agnes-Stapper.jpg" alt="foto van illustrator Agnes Stapper" width="350" height="525" />*

**Hallo Agnes, vertel eens iets over jezelf.**  
Mijn naam is Agnes Stapper (35 jaar) en ik woon samen met mijn zoontje (6 jaar) in Gemert. Naast mijn werk in het onderwijs als docent tekenen geef ik ook schildercursussen aan kinderen en volwassen. Mijn werk als illustrator is eigenlijk bij toeval ontstaan en richt zich voornamelijk op kinderen. Het is een mix van kindertekeningen en mijn fantasie en kennis van compositie en materiaal. Maar ik maak ook illustraties waarbij ik me laat leiden door toevallige lijnen. Elke keer weer een uitdaging om iets nieuws te ontdekken. Verder vind ik het heerlijk om te fotograferen en continu op zoek te zijn naar nieuwe inspiratievolle beelden.

**Wanneer besloot je illustrator te worden?<!--more-->**

  
Ik besloot om meer met illustreren te gaan doen toen ik steeds meer complimenten kreeg over het werk dat ik maakte vanuit de kindertekeningen van mijn zoontje. Het idee ontstond toen ik samen met mijn zoontje tekeningen aan het maken was voor een kerstkaart. Ik raakte enthousiast over de vrijheid waarmee kinderen tekenen. Ik vond deze tekeningen zo puur en eigenlijk niet te evenaren. Ik ben die avond nog gaan brainstormen over hoe ik deze tekeningen “tot leven kon wekken”. Hierdoor werd ook mijn eigen tekenpassie weer aangewakkerd. En nu combineer ik het beste van twee werelden. De ongedwongenheid (de kindertekening) en mijn (technische) ervaring. Hierdoor ben ik ook weer mijn eigen tekenvaardigheden aan het heruitvinden en ontwikkelen.

**Volgde je een opleiding of cursus tot illustrator?**  
Ik heb de docentenopleiding tekenen en schilderen gedaan op de Kunstacademie. In 2000 ben ik afgestudeerd en daarna gaan werken als docent tekenen in het voortgezet onderwijs. Ik wilde na 14 jaar wel weer echt iets voor mezelf gaan doen en toen ben ik de website <a title="Kunstbengel, website van illustrator Agnes Stapper" href="http://www.kunstbengel.nl/" target="_blank">KunstBengel</a> gestart. Op deze site is alles te vinden wat met de kinderkunstenaar te maken heeft. Ik heb heel veel ervaring en kennis opgedaan tijdens mijn werk als docent tekenen. Ervaring is iets dat je niet kan leren, dat gebeurt gewoon.

**Welk materiaal gebruik je om je illustraties te maken?**  
Het materiaal waarmee ik werk is een combinatie van collage, ecoline, aquarelverf en mijn laatste ontdekking…de graphitint potloden van Derwent. Zo mooi, die vergrijsde kleuren in combinatie met het felle kleurgebruik van ecoline. Verder gebruik ik als hulpmiddel af en toe ook Photoshop.

<p style="text-align: center;">
  <img class="aligncenter size-full wp-image-4879" title="kerstkaart met eekhoorns" src="/wordpress/wp-content/uploads/2013/11/Kerstkaart-met-eekhoorns.jpg" alt="Kerstkaart-met-eekhoorns" width="550" height="417" />
</p>

**Hoe zou je jouw stijl van illustreren omschrijven?**  
Door de eigenschappen van het materiaal dat ik gebruik ontstaat er een ouderwetse stijl. Beetje vintage/retro look. Een dromerige wereld. Maar door daarnaast ook de felheid van kleur te gebruiken (ik houd van contrast tussen oud en nieuw) wordt het niet saai en blijft het aantrekkelijk voor kinderen. Mijn tekeningen zijn meestal verhalend en vertellen een soort sprookje. Het is altijd een fantasiewereld waarin de karakters leven.

**Je hoort vaak dat een illustrator een eigen handschrift moet hebben, heb jij die?**  
Ik denk wel dat ik een eigen handschrift heb, maar dit handschrift wordt mede bepaald door de kinderen waarvan de tekeningen afkomstig zijn. Wat ik met die kindertekeningen doe is uiteindelijk bepalend voor het eindbeeld. Mijn eigen tekeningen zijn uniek door de wijze waarop ik tot een beeld kom. Ik denk dat het een voordeel is om een eigen handschrift te hebben. Als je iets hebt waarmee je jezelf kan onderscheiden kun je dit natuurlijk op een positieve manier gebruiken om op te vallen.

**<img class="alignleft size-full wp-image-4886" title="illustratie van een paddestoelenbos" src="/wordpress/wp-content/uploads/2013/11/Paddestoelenbos-illustratie.jpg" alt="paddestoelen bos, illustratie Agnes Stapper" width="350" height="460" />Wat is volgens jou de functie van een illustratie?**  
Voor mij is de functie van een illustratie op de eerste plaats bedoeld als een beeld om blij van te worden. Het kan een verhaal vertellen zonder woorden en het kan bedoeld zijn ter decoratie.

**Werk je in opdracht?**  
Ik werk vooral voor mezelf en af en toe krijg ik hierdoor de vraag om voor iemand iets te ontwerpen. Ik ben eigenlijk nog in de opstartfase en daardoor zijn mijn opdrachtgevers nu nog vrienden en kennissen.

&nbsp;

&nbsp;

**Wat was je allereerste illustratie-opdracht?**  
Het ontwerpen van een verjaardagskaartje (uitnodiging).

**Heb je zelf een voorkeur voor bepaalde opdrachtgevers of opdrachten?**  
Mijn voorkeur gaat uit naar mensen die graag iets unieks willen. Dat kan een ontwerp voor een geboortekaartje zijn of bijv. het beschilderen van een muur. Wel altijd voor of door kinderen en hun ouders, oma, opa, tante, oom, enz.

**Hoe kom je aan nieuwe opdrachten?**  
Via social media en mond tot mond reclame. Ik denk dat social media niet meer weg te denken is als het gaat om promotie van je werk. Ik heb daarom een <a title="Facebookpagina van illustrator Agnes Stapper" href="https://www.facebook.com/pages/Kunstbengel-illustraties-en-schilderijen-door-en-voor-kinderen/345815062197231?ref=hl" target="_blank">Facebookpagina</a>, een <a title="Agnes Stapper op Twitter" href="http://twitter.com/kunstbengel" target="_blank">Twitter</a> account en een <a title="Agnes Stapper op Pinterest" href="http://www.pinterest.com/kunstbengel/" target="_blank">Pinterest</a> account.

**Kun je leven van je illustraties of heb je nog een andere baan ernaast?**  
Ik kan nog niet leven van het illustreren, het is iets wat ik nog aan het ontwikkelen ben. Daarnaast werk ik nog 4 dagen als docent tekenen.

**<img class="alignright size-full wp-image-4888" title="kerstkaart met rendier" src="/wordpress/wp-content/uploads/2013/11/rendier-illustratie.jpg" alt="rendier, illustratie Agnes Stapper" width="300" height="447" />Hoe ziet een gemiddelde werkdag van jou eruit?**  
Mijn werkdag als illustrator begint meestal in de avonduren of op een vrije woensdagochtend. Tussendoor heb ik dan al inspiratie opgedaan en ben ik aan het schetsen. Als ik dan tevreden ben over de schets, ga ik aan de slag. Ik werk altijd in één keer door totdat het af is. Dan kan ik gewoon niet stoppen en ben ik zo benieuwd naar het eindresultaat. Meestal laat ik het een dag of twee rusten en bekijk ik mijn werk opnieuw. Ben ik tevreden of pas ik kleine dingen nog aan? Met een frisse blik zie je meer.

**Wat zijn volgens jou belangrijke eigenschappen voor een illustrator?**  
Durf fouten te maken, probeer jezelf telkens te verrassen en vooral vertrouwen te hebben in wat je kwaliteiten zijn.

**Op welke illustratie ben je zelf het meest trots en waarom?**  
Ik ben het meest trots op mijn allereerste echte illustratie die ik samen met mijn zoontje maakte, de illustratie waarmee het allemaal begon.

**Welke andere illustratoren bewonder je?**  
Noëlle Smit, Isabelle Arsenault , Fiep Westendorp en Lieke van der Vorst.

**<img class="alignleft size-full wp-image-4884" title="illustratie van een leeuwtje" src="/wordpress/wp-content/uploads/2013/11/Leeuwtje-illustratie.jpg" alt="Leeuwtje, illustratie Agnes Stapper" width="350" height="245" />Waarin vind jij inspiratie?**  
Ik vind inspiratie in kindertekeningen, oude prentenboeken en kaarten, van mooie patronen en op Pinterest.

**Las je als kind graag boeken? Zo ja, wat waren jouw favoriete (prenten)boeken?**  
Mijn 3 favoriete prentenboeken: “Sproetje’s streken” uit de serie kaboutervertellingen. Daar las mijn moeder altijd uit voor en ik vond het geweldig !! Maar ik was ook dol op het boek “De oproep der kabouters” van Rien Poortvliet. Ik tekende veel na uit dat boek. En “Het Lelijke Jonge Eendje en andere Sprookjes en Vertellingen” met bijbehorend cassettebandje, zodat je de verhalen ook eindeloos kon luisteren. Vooral als we urenlang op de achterbank van de auto zaten op weg naar Spanje.

**Waar ben je op dit moment mee bezig?**  
Ik ben bezig om voor mezelf te bekijken wat de mogelijkheden zijn om samen met mijn zoontje een verhaal te tekenen als een soort prentenboek/beeldverhaal.

**Heb je een tip voor mensen die ook graag illustrator willen worden?**  
Je moet gewoon beginnen, geloven in jezelf en het vooral leuk vinden. Op de eerste plaats doe je het voor jezelf en het is leuk als andere mensen je werk waarderen.

**Wat wil je als illustrator nog bereiken?**  
Ik zou heel graag een boek maken en natuurlijk zou het leuk zijn als mijn werk in winkels wordt verkocht. Ik zou het een eer vinden als ik een opdracht zou krijgen om een geboortekaartje te ontwerpen. Kortom om echt iets persoonlijks te maken.

**Waar kunnen mensen jouw werk bekijken op internet?**  
Op mijn eigen website: <a title="Kunstbengel, website van illustrator Agnes Stapper" href="http://www.kunstbengel.nl" target="_blank">www.kunstbengel.nl</a>.

*Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*

<p style="text-align: center;">
  <img class="aligncenter size-full wp-image-4881" title="Happy heart cloud " src="/wordpress/wp-content/uploads/2013/11/happy-heart-cloud.jpg" alt="Happy heart cloud, illustratie Agnes Stapper" width="550" height="400" />
</p>
