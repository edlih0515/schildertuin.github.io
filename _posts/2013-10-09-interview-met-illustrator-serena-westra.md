---
title: Interview met illustrator Serena Westra
author: redacteur
layout: post
permalink: /2013/10/interview-met-illustrator-serena-westra/
categories:
  - illustraties
  - illustrator in beeld
  - inspiratie
tags:
  - illustrator
  - illustrator worden
  - interview met illustrator
  - interview Serena Westra
  - Serena Westra
  - Serena Westra illustraties
  - Serena Westra illustrator
---
### **Serena Westra is een jonge, beginnende illustrator.**  
** De Schildertuin interviewde Serena over haar werk en wat haar inspireert.**

*tekst: Hilde Reurink*  
*illustraties: Serena Westra*  
****

**Hoi Serena, vertel eens iets over jezelf.**<img class="alignright size-full wp-image-4454" alt="foto Serena Westra" src="http://www.schildertuin.nl/wordpress/wp-content/uploads/2013/10/foto-Serena-Westra.jpg" width="250" height="375" />  
Ik ben Serena Westra, ik ben 23 jaar en ik woon in Amsterdam. Ik ben net afgestudeerd aan de master New Media & Digital Culture van de UvA.  
Ik teken al mijn hele leven, maar ik had er nooit zoveel tijd voor en daarnaast dacht ik niet dat het meer zou kunnen zijn dan een hobby. Nu ik ben afgestudeerd en als freelancer werk heb ik veel meer tijd en merk ik dat er ook daadwerkelijk interesse voor mijn illustraties is. Mijn illustraties gaan vaak over mensen die ik ken en het zijn plaatjes die goed in een kinderboek passen.

**Wanneer besloot je illustrator te worden?<!--more-->**

  
Afgelopen zomer begon ik als freelancer en was ik niet meer dag en nacht aan het studeren en werken. Ik kreeg daardoor meer tijd om illustraties te maken. Vóór mijn afstuderen zag ik tekenen als een hobby; iets wat ik gewoon deed.

**Volgde je een opleiding of cursus tot illustrator?**  
Nee, ik ben autodidact. Ik heb wel eens een teken- en schildercursus gedaan bij Crea in Amsterdam. Het maken van illustraties is iets wat ik altijd al deed, tijdens college of ‘s nachts.

**Welk materiaal gebruik je om je illustraties te maken?**  
Het liefst een zwarte pen en pro-markers. Ik hou niet van gummen of schetsen. Als ik een foutje maak, is het een spannende uitdaging om de tekening zo aan te passen dat het niet meer opvalt. Soms maak ik ook heel andere dingen dan ik van tevoren heb bedacht.

**Hoe zou je jouw stijl van illustreren omschrijven?**  
Sprookjesachtig, een beetje Blond Amsterdam, vrolijk en het liefst met een grapje erin.

**Je hoort vaak dat een illustrator een eigen handschrift moet hebben, heb jij die?  En zo ja, is het een voordeel of juist een nadeel om een herkenbare tekenstijl te hebben?**  
Veel mensen kennen mijn tekeningen van lieve poppetjes met een enorme lach. Ik teken en schilder ook in andere stijlen en met andere materialen (ook digitaal). Nu ik nog niet zo bekend ben is het makkelijker om maar één stijl te laten zien. Soms vind ik het wel jammer dat mijn illustratiewerk daardoor een &#8216;lief&#8217; en &#8216;schattig&#8217; imago krijgt.

**Wat is volgens jou de functie van een illustratie?**  
In de huidige (internet) cultuur wordt beeld steeds belangrijker. Kijk bijv. naar de opkomst van Pinterest, Instagram en het gebruik van foto&#8217;s op Facebook. Ik denk dat illustraties ook een grote rol blijven/gaan spelen. Een mooi voorbeeld is <a title="website Royal Society for the encouragement of Arts, RSA" href="http://www.thersa.org/events/rsaanimate" target="_blank">RSA Animatie</a>, waarin moeilijke wetenschappelijke of politieke teksten worden geanimeerd met beeld. Illustratie kan als decoratie dienen, maar het is veel leuker en spannender ter verduidelijking of vervanging van tekst. Een beeld zegt meer dan duizend woorden!

<p style="text-align: left;">
  <strong>Werk je in opdracht?</strong><br /> Ja, ik heb een aantal bordjes en kaartjes gemaakt voor particulieren. Iemand stuurt mij een foto en dan maak ik er een portretje van op een bordje of als verjaardagskaart. Ik heb ook net een opdracht uitgevoerd voor de Hogeschool van Amsterdam. Hopelijk krijg ik binnenkort meer opdrachten.
</p>

<p style="text-align: center;">
  <img class="aligncenter size-full wp-image-4469" alt="illustratie aanmoediging" src="http://www.schildertuin.nl/wordpress/wp-content/uploads/2013/10/illustratie-aanmoediging.jpg" width="550" height="321" />
</p>

 **Wat was je allereerste illustratie-opdracht?**  
Het maken van een etagère ter gelegenheid van iemands 25e trouwdag. Het was ontzettend leuk en bijzonder dat mensen die ik niet ken zo enthousiast kunnen zijn over mijn illustraties!

**Heb je zelf een voorkeur voor bepaalde opdrachtgevers of opdrachten? Zo ja, wat is die voorkeur en waarom?**  
Ik begon met het maken van verjaardagskaarten voor vrienden en familie. Dat soort dingen vind ik nog steeds het leukst: mensen blij maken en verrassen met een persoonlijk kaartje of cadeautje. Toch zou ik het ook heel leuk vinden om een boek te illustreren.

<p style="text-align: center;">
  <img class="aligncenter  wp-image-4458" alt="verjaardagskaart illustratie door Serena Westra" src="http://www.schildertuin.nl/wordpress/wp-content/uploads/2013/10/verjaardagskaart.jpg" width="422" height="439" />
</p>

**Werk je ook samen met auteurs?**  
Ik ben nu samen met een vriendin bezig met het maken van een kinderboek. Het leuke is dat we dan allebei inbreng hebben in het verhaal en dat de rollen niet vaststaan. Ik zou het leuk vinden om in de toekomst met een professionele auteur of uitgever aan een kinderboek te werken.

**Hoe kom je aan nieuwe opdrachten?**  
Op dit moment vooral via via.

**Maak je gebruik van social media om je eigen werk te promoten?**  
Ja zeker! Als afgestudeerde in nieuwe media kan ik natuurlijk niet anders, haha. Ik gebruik vooral mijn <a title="Facebook pagina van Serena Westra" href="https://www.facebook.com/serenawestraillustraties" target="_blank">Facebook</a> pagina en Instagram (Serenawest). Ik ben ook te vinden op <a title="Serena Westra op Pinterest" href="http://www.pinterest.com/serenawestra/" target="_blank">Pinterest</a> en <a title="Serena Westra op Twitter" href="https://twitter.com/SerenaWestra" target="_blank">Twitter</a>.

**Heb je weleens een opdracht gekregen via social media?**  
Ja, de meeste opdrachten komen via mijn Facebook pagina. Het bleek dat veel vrienden niet wisten dat ik zo veel bezig ben met illustreren. Ik had een keer een bordje erop gezet en daardoor kreeg ik een aantal aanvragen voor beschilderde bordjes.

<img class="aligncenter size-full wp-image-4456" alt="beschilderde bordjes door Serena Westra" src="http://www.schildertuin.nl/wordpress/wp-content/uploads/2013/10/beschilderde-bordjes.jpg" width="550" height="514" />

**Kun je leven van je illustraties of heb je ook nog een andere baan ernaast?**  
Nee, ik kan er zeker nog niet van leven. Eerlijk gezegd hoeft dat ook (nog) niet, ik heb net 5 jaar lang &#8216;gezwoegd&#8217; om mijn Master of Arts te halen en ik zou het zonde vinden om daar niet verder mee te gaan. Door me op <a title="lees op Wikipedia wat datavisualisatie is" href="http://nl.wikipedia.org/wiki/Datavisualisatie" target="_blank">datavisualisatie</a> te richten kan ik mijn studie combineren met het illustreren. Ik heb gemerkt dat het bij sollicitaties een voordeel is dat ik naast mijn academische vaardigheden ook creatief ben. Het is ook iets waardoor mensen je onthouden.

**Hoe ziet een gemiddelde werkdag van jou eruit?**  
Het liefste teken ik &#8216;s avonds. Overdag ben ik dan bezig met het beantwoorden van e-mails, afbeeldingen op Instagram en Facebook zetten, kopen van materiaal en andere dingen. In de avond zet ik de muziek hard aan en ga ik lekker tekenen en schilderen.

**Wat zijn volgens jou belangrijke eigenschappen voor een illustrator?**  
Een eigen stijl hebben, passie voor het vak, je kunnen inleven in de opdrachtgever en eigenlijk moet je ook een goede PR- en communicatiepersoon zijn wil je opvallen.

**<img class="alignright size-full wp-image-4463" alt="illustratie kasteel met prins" src="http://www.schildertuin.nl/wordpress/wp-content/uploads/2013/10/illustratie-kasteel-met-prins.jpg" width="450" height="645" />Op welke illustratie ben je zelf het meest trots en waarom?**  
Het meest trots ben ik op de illustratie bij het verhaal &#8216;De Prinses op de Erwt&#8217;. Het is een schilderij met veel sfeer, verschillende materialen en een sprookjesachtig beeld. Het bos op de voorkant is gemaakt door het knippen van zwart papier, de berg met krijt en ecoline, de toren met Oost-Indische inkt en de achtergrond met ecoline. Ik vind het grappig dat de prins in de toren zit en dat de prinses hem komt redden, meestal is het andersom.

&nbsp;

**Welke andere illustratoren bewonder je?**  
<a title="website van Vera van Groos, daily webcomic" href="http://www.veravangroos.nl/" target="_blank">Vera van Groos</a>, <a title="website van David Fleck: Illustration and Architecture" href="http://www.davidfleck.co.uk/" target="_blank">David Fleck</a>, <a title="website of Danny and David Roberts (Igor + Andre)" href="http://igorandandre.blogspot.nl/" target="_blank">Igor + André</a>. De graffiti van <a title="bekijk de graffiti van Beastman op zijn website" href="http://www.beastman.com.au/walls.html" target="_blank">Beastman</a> vind ik heel gaaf.

**Waarin vind jij inspiratie?**  
Ik kan urenlang op <a title="Society6: art prints, IPhone cases and T-shirts " href="http://society6.com/" target="_blank">Society6</a> verdwalen en ik volg een aantal illustratoren en kunstenaars op <a title="Op Instagram deel je je foto's en video's met de wereld" href="http://instagram.com" target="_blank">Instagram</a>. Inspiratie voor tekeningen haal ik ook vaak uit alledaagse situaties. Het is heel leuk om door Amsterdam te fietsen en je gedachtes te laten afdwalen. Ik haal ook veel inspiratie uit muziek.

**Las je als kind graag boeken? Zo ja, wat waren jouw favoriete (prenten)boeken?**  
Ja, zeker. Ik las graag sprookjes of fantasie boeken en ik schreef soms zelf verhaaltjes. <a title="official website Roald Dahl" href="http://www.roalddahl.com/" target="_blank">Roald Dahl</a> vond ik altijd heel leuk om te lezen, die man heeft echt een bizarre fantasie! Ik had ook een heel dik Pippi Langkous boek met gekke tekeningen erin.

**Waar ben je op dit moment mee bezig?**  
Ik ben nu vooral bezig met het opzetten van een illustratie-bedrijfje, naast mijn werk in de nieuwe media-wereld.

**Tegen welke problemen loop je als beginnend illustrator aan?**  
Hoewel ik al heel lang teken, is het maken van tekeningen in opdracht totaal nieuw voor mij. Ik vind het erg lastig om te bepalen hoeveel geld je voor iets moet vragen en hoe flexibel je moet zijn bij het aannemen van opdrachten. Ik kom helemaal niet uit een illustrator wereldje, dus het is voor mij lastig om te bedenken wat de volgende stappen zijn die je moet nemen om professioneel illustrator te worden.

**Heb je een tip voor mensen die ook graag illustrator willen worden?**  
Gewoon door blijven gaan met tekenen. Laat je werk zien en wie weet waar je komt!

**<img class="alignleft  wp-image-4466" alt="illustratie roodborstje" src="http://www.schildertuin.nl/wordpress/wp-content/uploads/2013/10/illustratie-roodborstje.jpg" width="264" height="335" />Wat wil je als illustrator nog bereiken?**  
Ik zou het heel gaaf vinden om mijn tekeningen in een echt kinderboek te zien, een keer voor <a title="bezoek de website van Flow Magazine" href="http://www.flowmagazine.com/" target="_blank">Flow</a> te illustreren of om mijn werk op te hangen in een café in Amsterdam.

**Meer over Serena Westra en haar werk vind je op:**  
haar website: <a title="Serena Westra illustraties" href="http://serenawestra.com/illustraties/" target="_blank">www.serenawestra.com/illustraties</a>  
Facebook: <a title="Serena Westra Illustraties op Facebook" href="https://www.facebook.com/serenawestraillustraties" target="_blank">www.facebook.com/serenawestraillustraties</a>

***Lees ook de andere <a title="Interviews met illustratoren" href="http://www.schildertuin.nl/wordpress/interviews-met-illustratoren/" target="_blank">interviews met illustratoren</a>!*  
**