---
title: 'Creatief met papier: maak zelf een inspiratiecollage'
author: redacteur
layout: post
permalink: /2014/03/creatief-met-papier-maak-zelf-een-inspiratiecollage/
categories:
  - collages
  - DIY
  - inspiratie
tags:
  - benodigdheden papiercollage
  - creatief met tijdschriften
  - creatieve inspiratie
  - creatieve opdracht
  - inspiratiecollage
  - inspiratietip
  - papiercollage
  - werkwijze collage maken
  - zelf collage maken
---
**In deze opdracht maak je in korte tijd een papiercollage met eenvoudige middelen.**  
** De collage geeft je inspiratie voor nieuwe creatieve projecten.**

## <img class="alignright  wp-image-6101" title="dit heb je nodig om zelf een papiercollage te maken" src="/wordpress/wp-content/uploads/2014/03/benodigdheden-collage.jpg" alt="fotocollage van benodigdheden om zelf een papiercollage te maken" width="300" height="300" />Benodigdheden papiercollage:

  * 1 vel papier (A4 of groter)
  * schaar
  * lijm
  * paar oude tijdschriften (waarin je mag knippen)
  * pen
  * notitieblokje
  * een tafel of bureau om aan te werken
  * niet noodzakelijk, maar wel lekker: een kopje koffie, thee of fris

&nbsp;

<img class="alignleft  wp-image-6097" title="maak zelf een papiercollage in 1 uur tijd" src="/wordpress/wp-content/uploads/2014/03/speelgoedwekker1.jpg" alt="foto van een speelgoedwekker" width="175" height="186" />

&nbsp;

**De inspiratiecollage maak je in maximaal 1 uur tijd.**  
** Zorg ervoor dat je een uur lang ongestoord aan het werk kunt.**  
** Als je alle materialen bij elkaar hebt kun je aan het werk.**

## Werkwijze inspiratiecollage:

  1. Verzin een onderwerp voor je collage, bijv. lente, tuin, feest, eten, of.…(verzin zelf iets).
  2. Je mag slechts 1 tijdschrift gebruiken om de collage mee te maken, kies het tijdschrift dat het meest aansluit bij je onderwerp.
  3. Scheur in **maximaal 15 minuten** plaatjes uit het tijdschrift die jij vindt passen bij je onderwerp. Een kwartier is zo om, dus scheur de plaatjes grof uit, later kun je ze nog bijknippen. Behalve plaatjes kun je ook teksten uitscheuren. Tip: mensen en dieren doen het altijd goed als eyecatcher in collages.
  4. Stop na 15 minuten met scheuren en leg alles wat je hebt uitgescheurd op tafel.
  5. Nu ga je de plaatjes ordenen op het vel papier. Schuif net zolang tot je tevreden bent met het resultaat. Je hebt hiervoor slechts **45 minuten** de tijd, dus aarzel niet te lang.
  6. Als de compositie van de collage naar wens is plak je het geheel met lijm op het papier.
  7. Zo, jouw inspiratiecollage is klaar!

<p style="text-align: center;">
  Deze collage maakte ik zelf:
</p>

<div id="attachment_6085" style="width: 560px" class="wp-caption aligncenter">
  <img class="size-full wp-image-6085 " title="maak zelf een inspiratiecollage met een thema" src="/wordpress/wp-content/uploads/2014/03/inspiratiecollage_feest.jpg" alt="inspiratiecollage met het thema feest" width="550" height="386" />
  
  <p class="wp-caption-text">
    mijn inspiratiecollage met het thema feest
  </p>
</div>

## Wat leer je door deze opdracht te doen?

  * De korte tijdspanne dwingt je om snel en intuïtief keuzes te maken en efficiënt te werken.
  * Creatieve mensen lopen vaak vast als ze te veel vrijheid krijgen. De beperkingen in deze opdracht (je moet een onderwerp kiezen en je mag slechts 1 tijdschrift gebruiken) laten je creatief zijn binnen vastgestelde grenzen.
  * De collage zegt iets over jou: heb je gescheurd of geknipt? Welke plaatjes heb je opgeplakt? Welke kleuren heb je gebruikt? Staan er mensen op de collage? Heb je tekst toegevoegd? Wat is de sfeer van de collage? Beantwoord deze vragen en trek je eigen conclusies.

**En nu? Wat ga je met deze collage doen? Je kunt hem ophangen in de huiskamer, op je werkplek, op het toilet&#8230; **

** **
