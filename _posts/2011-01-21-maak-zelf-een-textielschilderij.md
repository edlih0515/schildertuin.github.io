---
title: Maak zelf een textielschilderij
author: redacteur
layout: post
permalink: /2011/01/maak-zelf-een-textielschilderij/
categories:
  - DIY
tags:
  - restjes stof
  - schilderij van stof
  - schilderij van textiel
  - textielkunstwerk
  - textielschilderij
---
<img class="alignleft size-thumbnail wp-image-1114" title="schilderij van textiel met een eekhoorntje" src="http://www.schildertuin.nl/wordpress/wp-content/uploads/2011/01/textieleekhoorn-113x150.jpg" alt="schilderij van textiel met een eekhoorntje" width="113" height="150" />Met restjes stof kun je je eigen textielkunstwerk maken. Hoe?  
Neem als basis een lapje stof (liefst effen). Dit lapje moet groot genoeg zijn om een afbeelding op te maken. Het formaat van je schilderij bepaal je natuurlijk zelf.<!--more Maak je eigen textielschilderij-->

Werk je graag naar een doel toe, bedenk dan vantevoren wat je op je schilderij wil maken.  
Het kan van alles zijn: een portret, een landschap, een tekenfilmfiguur, bloemen, abstracte kunst, enzovoort. Je kunt ook foto&#8217;s of illustraties gebruiken als voorbeeld. Als je weet wat je wilt maken, kun je het schetsen op een papier, dat werkt iets gemakkelijker.  
Ben je wat avontuurlijker ingesteld dan kun je je natuurlijk ook laten inspireren door de restjes stof die je hebt verzameld. Laat je leiden door de verschillende materialen en kleuren en kom tot verrassende vormen en combinaties. Volg je gevoel!

Nu kun je aan de slag. Knip lapjes in de goeie vorm met een stofschaar. Je kunt de lapjes vastnaaien op de ondergrond (met de naaimachine of met de hand), je kunt ze natuurlijk ook vastplakken met speciale textiellijm. Als je een vorm vastnaait kun je dit doen met een gewone stiksteek, maar het kan ook met siersteken. Gebruik ook eens een borduurtechniek (zoek in kringloopwinkels of op rommelmarkten eens naar oude handwerkboeken, deze bevatten vaak prachtige voorbeelden van siersteken).  
Vilt is een gemakkelijk materiaal dat niet afgewerkt hoeft te worden.  
Voor een nonchalant effect kun je er ook voor kiezen om stoffen juist niet netjes af te werken, maar om de stof z&#8217;n natuurlijke gang te laten gaan. Rafels kunnen een heel apart effect geven, zeker als je ze combineert met sierlijke borduursteken.

Wil je je schilderij iets ruimtelijker maken, maak dan bijvoorbeeld 3D-bloemen van vilt of van andere stof.

<img class="aligncenter size-full wp-image-1114" title="schilderij van textiel met een eekhoorntje" src="http://www.schildertuin.nl/wordpress/wp-content/uploads/2011/01/textieleekhoorn.jpg" alt="schilderij van textiel met een eekhoorntje" width="250" height="331" />

Als je schilderij af is, kun je de ondergrond afwerken door er een stoffen rand omheen te naaien.  
Of je maakt een kussenhoes van het schilderij, of je naait het op een tas of een deken, of&#8230;  
Je kan je kunstwerk natuurlijk ook inlijsten!