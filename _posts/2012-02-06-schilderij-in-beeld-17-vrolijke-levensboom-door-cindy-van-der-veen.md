---
title: 'Schilderij in beeld (17): vrolijke levensboom door Cindy van der Veen'
author: redacteur
layout: post
permalink: /2012/02/schilderij-in-beeld-17-vrolijke-levensboom-door-cindy-van-der-veen/
categories:
  - kunst
tags:
  - Cindy van der Veen
  - kraamkado schilderij
  - levensboom
  - levensboom schilderij
  - vrolijk schilderij
---
[<img class="alignleft size-thumbnail wp-image-2433" title="schilderij met kleurrijke levensboom door Cindy van der Veen" src="/wordpress/wp-content/uploads/2012/02/schilderij-van-Cindy-150x150.jpg" alt="schilderij met kleurrijke levensboom door Cindy van der Veen" width="150" height="150" />][1]Vorige week ontving ik een foto van een zeer vrolijk schilderij. Het is een soort levensboom, geschilderd door Cindy van der Veen. Schilderen is haar passie en dat spat zeker van dit doek af. Cindy wil met haar schilderijen kleur en vrolijkheid aan anderen geven.

Bekijk het schilderij van Cindy en lees het interview:<!--more-->

[<img class="aligncenter size-full wp-image-2433" title="schilderij met kleurrijke levensboom door Cindy van der Veen" src="/wordpress/wp-content/uploads/2012/02/schilderij-van-Cindy.jpg" alt="schilderij met kleurrijke levensboom door Cindy van der Veen" width="450" height="450" />][1]

**1. Wanneer ben je begonnen met schilderen en hoe kwam dat zo?**  
Ik schilderde en tekende als kind al heel graag, alleen op zolder en op school altijd stiekem in de kantlijntjes, maar pas na de geboorte van mijn eerste zoon was er een explosie van creativiteit die er uit moest bij mij.

**2. Wat betekent het schilderen voor jou?**  
Het schilderen is echt een passie van mij.  
Geen enkele activiteit geeft mij zoveel energie en plezier. Ik doe het echt met heel mijn hart en ziel. Als ik met mijn werk andere mensen blij kan maken, is mijn doel eigenlijk al bereikt;&#8217; iets meer kleur en vrolijkheid in deze wereld brengen&#8217;.

**3. Hoe kwam je op het idee voor dit schilderij? Wat was je inspiratiebron?**  
Net voor het ontwaken zag ik dit beeld op mijn netvlies.  
In eerste instantie was het een schilderij voor een vriendin van mij die een moeilijke fase doormaakte in haar leven en in de boom zette ik allerlei dingen die ik haar toewenste, maar later heb ik hem ook veel in opdracht als kraamkado gemaakt.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
Ik gebruik acrylverf en als laatste een vernis om wat meer glans aan het werk te geven.  
Mijn kleurgebruik is intuitief. Soms is het gewoon al duidelijk voor mij dat de achtergrond geel moet worden en soms rood of roze. Net wat op dat moment goed voelt voor mij.  
Ik werk met goede, dure penselen (kattentongetjes en stevige, dunne penselen voor het nauwkeurige, kleine werk. Ik houd van kleine details in mijn werk en daar heb ik dan ook hele dunne penselen voor nodig.  
Ik werk soms ook gewoon met mijn handen, bijvoorbeeld om verschillende kleuren in de achtergrond te laten overvloeien in elkaar.

**5. Heb je nog schildertips voor de lezers?**  
Volg je gevoel.  
Laat een vooropgesteld idee los en kijk eens wat er ontstaat als je je gevoel wat meer laat spreken.  
Mislukken kan nooit. Er valt altijd iets van te maken. Laat je verrassen!  
Ik zeg het nu zo wijs, maar dat ik ook nog steeds een les voor mij hoor.

*De Schildertuin bedankt Cindy voor haar inzending.*

 [1]: /wordpress/wp-content/uploads/2012/02/schilderij-van-Cindy.jpg
