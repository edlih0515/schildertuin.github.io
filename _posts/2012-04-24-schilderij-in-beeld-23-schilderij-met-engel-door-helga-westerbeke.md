---
title: 'Schilderij in beeld (23): schilderij met engel door Helga Westerbeke'
author: redacteur
layout: post
permalink: /2012/04/schilderij-in-beeld-23-schilderij-met-engel-door-helga-westerbeke/
categories:
  - inspiratie
  - kunst
tags:
  - Helga Westerbeke
  - schilderij met engel
---
**Helga Westerbeke schildert al jaren. Zij ontspant zich en vindt rust door te schilderen. Het schilderij met een engel straalt die rust ook aan alle kanten uit. Het is een sereen schilderij in pasteltinten.**

Bekijk het schilderij van Helga en lees haar verhaal:

[<img class="aligncenter size-full wp-image-2505" title="schilderij met engel door Helga Westerbeke" src="/wordpress/wp-content/uploads/2012/04/schilderij_van_Helga.jpg" alt="schilderij met engel door Helga Westerbeke" width="234" height="528" />][1]

**1. Wanneer ben je begonnen met schilderen en hoe kwam dat zo?**  
Jaren geleden ben ik begonnen met schilderen. Waarom? Doordat ik mijn vader altijd zag schilderen, ik ging het bijna als vanzelf ook doen.

**2. Wat betekent het schilderen voor jou?**  
Schilderen is voor mij stil zijn, rust vinden, ontspanning, de tijd staat even stil. Weg uit de wereld van druk, druk, druk.

**3. Hoe kwam je op het idee voor dit schilderij? Wat was je inspiratiebron?**  
De stilte van mijn volkstuin waar ik mijn atelier heb. Tussen bloemen, bomen en planten stond ze daar, stil aanwezig. Ik kon niet anders dan haar schilderen, zo mooi en puur.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
Ik heb haar geschilderd op een paneel van 165 cm hoog, met acryl en olieverf.

**5. Heb je nog schildertips voor de lezers?**  
Schilderen is voor mij loslaten van de dagelijkse dingen, jezelf laten meevoeren in kleur, geur van verf en inspiratie. Begin gewoon, het hoeft niet volmaakt te zijn.

&nbsp;

*Wil je meer werk van Helga zien? Surf dan naar haar <a title="Bekijk het werk van Helga Westerbeke" href="http://www.arthelga.nl/" target="_blank">website</a>.*

*De Schildertuin bedankt Helga voor haar inzending.*

 [1]: /wordpress/wp-content/uploads/2012/04/schilderij_van_Helga.jpg
