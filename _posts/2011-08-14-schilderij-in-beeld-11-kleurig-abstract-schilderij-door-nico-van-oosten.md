---
title: 'Schilderij in beeld (11): kleurig abstract schilderij door Nico van Oosten'
author: redacteur
layout: post
permalink: /2011/08/schilderij-in-beeld-11-kleurig-abstract-schilderij-door-nico-van-oosten/
categories:
  - kunst
tags:
  - abstractie
  - kunst
  - Nico van Oosten
---
<img class="alignleft size-thumbnail wp-image-2211" title="Abstract schilderij van Nico van Oosten" src="/wordpress/wp-content/uploads/2011/08/Schilderij-van-Nico-150x114.jpg" alt="Abstract schilderij van Nico van Oosten" width="150" height="114" />Voor Nico van Oosten is schilderen reizen. Onderweg zijn is belangrijker dan de bestemming. De Schildertuin heeft NicoÂ  een aantal vragen gesteld, benieuwd naar zijn antwoorden?<!--more-->

<!--lees het interview met Nico-->

Nico stuurde een foto in van een door hem gemaakt schilderij:

<img class="aligncenter size-full wp-image-2211" title="Abstract schilderij van Nico van Oosten" src="/wordpress/wp-content/uploads/2011/08/Schilderij-van-Nico.jpg" alt="Abstract schilderij van Nico van Oosten" width="450" height="342" />

**1. Wanneer ben je begonnen met schilderen en hoe kwam dat zo? **  
Ik ben begonnen in 1991, een paar maanden na de geboorte van ons tweede kind. Ik wilde het al langer, omdat ik vond dat ik te weinig deed met mijn creativiteit. Ik vond het meteen erg leuk en het heeft me niet meer losgelaten.

**2. Wat betekent het schilderen voor jou? **  
Kunst maken is reizen. Onderweg zijn is belangrijker dan aankomen. Daardoor is het eindresultaat altijd een verrassing. Soms omdat het mijn verwachtingen overtreft, soms omdat ik al werkend een andere richting ben ingeslagen. Ik noem het wel &#8220;zoekend schilderen&#8221;. Ik hoop dat ik mensen raak met mijn werk en dat ze ervan genieten. En dat ze door mijn werk beseffen dat het leven geleefd moet worden! De ups, maar ook de downs!

**3. Hoe kwam je op het idee voor dit schilderij? Wat was je inspiratiebron?**  
Eind vorig jaar heb ik enkele gesprekken gevoerd met een schildercoach en met twee kunstenaars. Ik was tegen mijn grenzen aangelopen en wilde advies. Vanaf dat moment schilder ik vanuit abstractie (kleuren, vlekken, streken) en ga van daaruit op zoek naar vormen die er voor mij uitspringen. Vaak zijn het menselijke en landschappelijke vormen. Dit schilderij heb ik &#8220;Ea&#8221; genoemd, naar de Babylonische god van de zee.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
Ik werk in dit schilderij met acryl op stevig papier. Ik werk met kwasten, paletmes, spons, vingers, zo uit de tube etc. Ik houd van felle en warme kleuren en zoek naar een goede balans tussen warm en koel.

**5. Heb je nog schildertips voor de lezers?**  
Probeer niet teveel bezig te zijn met het eindresultaat, probeer dat los te laten. Zo ontstaan er vanuit de spontaniteit van het moment vaak verrassende nieuwe dingen.

Wil je meer werk van Nico zien? Surf dan naar zijn website <a title="Bekijk de schilderijen van Nico" href="http://www.nicovanoosten.exto.nl/" target="_blank">Kunst van Nico van Oosten</a>.

De Schildertuin bedankt Nico voor zijn inzending.
