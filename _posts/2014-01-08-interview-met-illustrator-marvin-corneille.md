---
title: Interview met illustrator Marvin Corneille
author: redacteur
layout: post
permalink: /2014/01/interview-met-illustrator-marvin-corneille/
categories:
  - illustraties
  - illustrator in beeld
  - inspiratie
tags:
  - dessins
  - Dutch Design Week Eindhoven
  - Fiep Westendorp Foundation
  - illustraties
  - illustrator
  - interview
  - Marvin Corneille
  - monsters tekenen
  - 'Pet&amp;Muts'
  - toegepaste illustraties
---
**De fantasierijke illustraties van illustrator Marvin Corneille sieren o.a. tegels, kussens en borden. Hij heeft stiekem een voorliefde voor het tekenen van monsters. Lees in onderstaand interview meer over het werk en de inspiratiebronnen van Marvin, de eerste man in de serie &#8216;illustrator in beeld&#8217;.  
**

*tekst: Hilde Reurink*  
* illustraties: Marvin Corneille  
*

**<img class="alignleft size-full wp-image-5411" title="foto van illustrator Marvin Corneille" src="/wordpress/wp-content/uploads/2014/01/foto-van-Marvin-Corneille.jpg" alt="foto van illustrator Marvin Corneille" width="283" height="300" />Hallo Marvin, vertel eens iets over jezelf.**  
Mijn naam is Marvin Corneille, ik woon en werk in Eindhoven. In Eindhoven heb ik een atelier dat ik deel met twee vormgevers (<a title="website van vormgever Frank Willems" href="http://www.frankwillems.net/" target="_blank">Frank Willems</a> en <a title="website van vormgever Lara de Greef" href="http://www.laradegreef.nl/" target="_blank">Lara de Greef</a>), het is een hele grote ruimte die we met z’n drieën delen. Soms gebruiken we elkaars vakkennis bij bepaalde projecten en soms kletsen we gewoon heel veel.  
Ik heb een hond en een poes waar ik dol op ben, ze heten Pet (een zwarte labrador) en Muts (een oude, dikke, zwarte poes). Mijn werkweek bestaat niet alleen maar uit illustreren, ik geef drie dagen in de week les (handvaardigheid en tekenen), daarnaast heb ik, samen met mijn ateliergenoot, een ontwerplabel (<a title="Pet&Muts op Facebook" href="https://www.facebook.com/pages/PetMuts/403073226471497?fref=ts" target="_blank">Pet&Muts</a>) waarvoor we interieurproducten ontwerpen die verkocht worden in een aantal winkels.  
En de rest van de werktijd vul ik aan met freelance illustratiewerk en het geven van illustratieworkshops voor de <a title="website Fiep Westendorp Foundation" href="http://www.fiepwestendorp.nl/fiepamsterdam/fiep-westendorp-foundation/" target="_blank">Fiep Westendorp Foundation</a>.  
Mijn week zit ook goed vol, dus als ik ergens een vrij plekje heb, dan lees ik het allerliefst superheldenstrips van Marvel, bezoek ik familie en ga ik graag een speciaalbiertje drinken met vrienden.

**Wanneer besloot je illustrator te worden?**<!--more-->

  
Als kind tekende ik al heel veel, ik liet nooit mijn illustraties zien en verstopte ze goed. Op de basisschool en de middelbare school tekende ik vaak sociaal wenselijk, zodat ik altijd goede punten kreeg van de leraren, maar mezelf nooit de kans gaf om te maken wat ik leuk vond en dat waren vaak monstertekeningen. Voordat ik naar de kunstacademie ging, heb ik eerst andere studies gedaan, waaronder de Pabo, welke ik ook heb afgerond. Vervolgens heb ik de kunstacademie (het Sint Joost in Breda) gedaan, en deze heb ik ook afgerond.  
Op de academie leerde ik vooral het onderzoeken en het vormen van een concept. Mijn huidige illustratiewerk bestaat meestal uit het ontwerpen van illustraties die ik toepas op interieurproducten en gebruiksvoorwerpen, zoals bijvoorbeeld een servies. Vaak ontwerp ik iets in keramiek waarop ik dan de illustratie toevoeg.

<p style="text-align: center;">
  <img class="aligncenter size-full wp-image-5420" title="stenen opberg cupcakes met gezichtjes, ontwerp van Marvin Corneille" src="/wordpress/wp-content/uploads/2014/01/cupcake.jpg" alt="stenen opberg cupcakes met gezichtjes, ontwerp van Marvin Corneille" width="400" height="410" />
</p>

**Welk materiaal gebruik je om je illustraties te maken?**  
Het hangt vaak van de opdracht af welk materiaal ik gebruik. Ik maak veel illustraties die als decoratie of dessin worden toegepast voor interieurproducten. Als ik voor een tijdschrift illustreer, kies ik er voor om met aquarel te werken. Ik maak de illustraties eerst met kroontjespen en inkt en vervolgens kleur ik ze in met aquarel, ik vind het mooi dat de inkt dan een klein reliëflaagje vormt boven de verf. Vervolgens bewerk ik de illustraties digitaal, om kleuren op te halen en ze geschikt te maken voor druk.

**Hoe zou je jouw stijl van illustreren omschrijven?**  
Vrolijk en levendig, met stiekem een donker randje eraan.

**Hoe denk jij als illustrator over het hebben van een herkenbare tekenstijl?**  
Ik vind het belangrijk dat een illustrator herkenbaar is en zijn eigen stijl ontwikkelt. Als ik werk van illustratoren koop, dan doe ik dit omdat die stijl mij juist aanspreekt. Ik stimuleer mijn leerlingen ook zoveel mogelijk vanuit zichzelf te werken en vind het belangrijk dat de leerlingen trots zijn op hun eigen werk. Mijn eigen stijl is herkenbaar, doordat ik vaak monsterachtige illustraties maak, waarin lijnen een bepaalde vloeiing hebben en soms tegen realisme aanhikken.

**Wat is volgens jou de functie van een illustratie?**  
Het ligt eraan hoe de illustratie ingezet wordt. Soms is de functie educatief, als ondersteuning bij lesmateriaal, soms decoratief, als patroon voor een object en soms is de illustratie een kunstwerk dat z’n eigen plekje krijgt in een woonkamer. Ik laat het vaak open hoe mensen de illustratie willen inzetten, als degene die hem aanschaft er maar veel plezier aan beleeft.

**Werk je in opdracht?**  
Ik werk soms in opdracht, zo heb ik voor het tijdschrift Fieperdepiep een spread moeten illustreren, of voor de interieurproducten van Soonsalon decoraties moeten ontwerpen die op een serie vazen gedrukt werden. Maar sinds ik een eigen ontwerplabel heb, is het ook prettig om zelf te bepalen hoe de illustratie ontstaat en hoe het eruit komt te zien.

<p style="text-align: center;">
  <img class="aligncenter size-full wp-image-5414" title="spread voor het tijdschrift Fieperdepiep, illustratie Marvin Corneille" src="/wordpress/wp-content/uploads/2014/01/fieperdepiep.jpg" alt="spread voor het tijdschrift Fieperdepiep, illustratie Marvin Corneille" width="550" height="373" />
</p>

**Wat was je allereerste illustratie-opdracht?**  
Mijn allereerste opdracht was een logo maken voor een coachingsbedrijf.

**Heb je zelf een voorkeur voor bepaalde opdrachtgevers of opdrachten?**  
Ik vind het belangrijk dat ik feeling heb met de instantie die de opdracht geeft. Persoonlijk contact en gesprekken zorgen ervoor dat een illustratie kan ontstaan. Het geven van illustratieworkshops vind ik stiekem nog het allerleukst, je brengt kennis over en enthousiasmeert een groep.

**Hoe kom je aan nieuwe opdrachten?**  
Het gaat vaak via via, je bouwt in de loop der tijd een netwerk op en soms denken mensen aan je of vinden je werk passen bij een bepaalde opdracht. Ik vind het ook erg leuk om met verschillende mensen samen te werken, andere mensen kijken vaak op een andere manier naar je werk en geven vaak goede en bruikbare tips.  
Het meest leuke vond ik dat ik mijn werk aanbood aan een winkel, met de vraag of die het wilde verkopen en eigenlijk is het vanuit daar allemaal gaan groeien en krijg ik nu ook vaak opdrachten binnen omdat het werk daar gezien is.  
Die winkel heet <a title="website Feito Com Amor" href="http://www.feitocomamor.nl/" target="_blank">Feito Com Amor</a> en ligt in Breda, ze hebben daar veel leuk werk van verschillende illustratoren, zoals Liekeland, Franjedesign en Julie van Zessen.

**Maak je gebruik van social media om je eigen werk te promoten?**  
Mijn ontwerplabel is eigenlijk voor de grap ontstaan, ik wilde mijn illustraties tot leven wekken via keramisch werk. Zo kwam ik op een serie vazen uit die ik had gemaakt. Samen met mijn ateliergenoot hebben we ontwerplabel Pet&Muts gecreëerd. We zijn pas 6 weken bezig, maar gaan erg hard met de verkopen in winkels. We hebben tot nu toe alleen nog maar een <a title="ontwerplabel Pet&Muts op Facebook" href="https://www.facebook.com/pages/PetMuts/403073226471497?fref=ts" target="_blank">Facebookpagina</a>, maar zijn ook al bezig een website te maken.  
Het leukste vind ik dat ons werk gepresenteerd werd tijdens de <a title="website Dutch Design Week Eindhoven" href="http://www.dutchdesignweek.nl/" target="_blank">Dutch Design Week</a> in Eindhoven.

<p style="text-align: center;">
  <img class="aligncenter size-full wp-image-5417" title="voor een vazenserie maakte Marvin Corneille de illustraties" src="/wordpress/wp-content/uploads/2014/01/illustratie-voor-vazenserie.jpg" alt="voor een vazenserie maakte Marvin Corneille de illustraties" width="550" height="375" /><br /> Voor mezelf heb ik ook een website: <a title="website van illustrator en ontwerper Marvin Corneille" href="http://marvincorneille.nl/" target="_blank">marvincorneille.nl</a>, hierop plaats ik werk waar ik zelf ook trots op ben, het is een mix van werk in opdracht en vrij werk.
</p>

**Heb je weleens een opdracht gekregen via social media?**  
Via social media is het hard gaan lopen met mijn label, winkels mailen ons soms met de vraag of wij spulletjes kunnen leveren voor de verkoop.

**Kun je leven van je illustraties of heb je ook nog een andere baan ernaast?**  
Ik illustreer de hele week door en kan ervan leven doordat ik het illustreren op verschillende manieren inzet tijdens mijn werkweek. Ik geef drie dagen les, maar daar leer ik mijn leerlingen juist hoe illustraties ontstaan.

**Hoe ziet een gemiddelde werkdag van jou eruit?**  
Op maandag, dinsdag en woensdag geef ik les. Als ik vanuit mijn werk thuiskom, eet ik snel, laat ik de hond uit, knuffel ik met mijn poes en ga ik, samen met mijn hond, naar mijn atelier. Hier lees ik eerst alle mailtjes en ga vervolgens aan de slag met opdrachten die nog gemaakt moeten worden, of werk ik aan spullen die voor mijn label gemaakt moeten worden.  
Als ik geen les geef, start ik om 9 uur in mijn atelier en doe hetzelfde, op het lesgeven na dan. Ik maak lange dagen en stop iedere dag rond 22.30 uur met werken. Heel soms werk ik ook door op zaterdag en zondag, het ligt eraan wat ik allemaal gepland heb in die week, bijvoorbeeld workshops geven, of spullen brengen naar winkels, etc. Ik vind mijn werk ook erg leuk en zie het niet als een belasting, toch probeer ik de laatste tijd wat meer tijd te maken voor sociale dingen, zoals borrelen met vrienden.

**Wat zijn volgens jou belangrijke eigenschappen voor een illustrator?**  
Trots zijn op datgene wat je doet en er plezier aan beleven. Als de bezieling niet meer in het werk zit, dan is het een idee om een andere richting in te slaan.

**Op welke illustratie ben je zelf het meest trots en waarom?**  
Op mijn serie keramische wandtegels. Ik heb een onderzoek gedaan naar sagen die een oorsprong hebben in Nederland. Al die sagen ben ik gaan illustreren en ik wilde dat de sagen als reliëf op een keramische tegel zouden komen.  
Ik vond het bij dit project erg belangrijk dat mijn illustraties tot leven zouden komen in 3D.  
Ik heb buiten mijn achtergrondonderzoek ook veel onderzoek moeten doen in het maken van mallen voor reliëf tegels en kleuring van klei.  
Het hele onderzoek was intensief, maar uiteindelijk ben ik erg blij geworden met het resultaat, ik heb ze mogen presenteren tijdens de Dutch Design Week in Eindhoven en kreeg er goede reacties op.

<p style="text-align: center;">
  <img class="aligncenter  wp-image-5412" title="serie keramische wandtegels met sagen, ontwerp Marvin Corneille" src="/wordpress/wp-content/uploads/2014/01/meest-trots-op-vraag-19.jpg" alt="serie keramische wandtegels met sagen, ontwerp Marvin Corneille" width="354" height="348" />
</p>

**Welke andere illustratoren bewonder je?**  
Ik bewonder <a title="website van illustrator Johan Potma" href="http://www.johanpotma.com" target="_blank">Johan Potma</a>, omdat deze een hele eigen manier heeft in het tekenen van monsters. Zijn illustraties zijn supermooi gemaakt en qua kleur en compositie klopt het plaatje helemaal. Ik heb veel werk van hem gekocht.

**Waarin vind jij inspiratie?**  
Vaak uit de natuur, uit griezelverhalen en grappen die dagelijks gemaakt worden.  
Ik vind humor belangrijk binnen mijn werk.

**Las je als kind graag boeken?**  
Als kind had ik een hekel aan lezen. Ik las alleen maar superheldenstrips, maar keek eigenlijk alleen maar naar de plaatjes.  
Prentenboeken ben ik pas op latere leeftijd gaan bekijken en waarderen. Mijn favoriete prentenboek is die van de mol waarop werd gepoept.

**Waar ben je op dit moment mee bezig?**  
Een aantal geboortekaarten en een dessin voor schalen.

**Heb je een tip voor mensen die ook graag illustrator willen worden?**  
Ontdek eerst waar je kracht ligt, wat je leuk vindt en ga dan met materialen experimenteren, zodat je net dat ene materiaal tegenkomt waarmee jij je zeker voelt en graag tekent.  
Je ziet vaak dat illustratoren zweren bij een bepaald soort tekenmateriaal, voor mij is dat de kroontjespen.

**Wat wil je als illustrator nog bereiken?**  
Ik zou het erg leuk vinden als mijn ontwerplabel nog bekender wordt en ik nog meer dessins zou ontwerpen voor toegepaste spullen.

**Waar kunnen mensen jouw werk bekijken op internet?**  
Op mijn eigen <a title="website van illustrator en ontwerper Marvin Corneille" href="http://marvincorneille.nl/" target="_blank">website</a> en op <a title="ontwerplabel Pet&Muts op Facebook" href="https://www.facebook.com/pages/PetMuts/403073226471497?fref=ts" target="_blank">Facebook</a>.

*Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*

<p style="text-align: center;">
  <img class="aligncenter size-full wp-image-5422" title="Robotknuffel, illustratie en ontwerp van Marvin Corneille" src="/wordpress/wp-content/uploads/2014/01/robotknuffel-nieuwe-ontwerp.jpg" alt="Robotknuffel, illustratie en ontwerp van Marvin Corneille" width="445" height="394" />
</p>
