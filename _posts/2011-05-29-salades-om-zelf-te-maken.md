---
title: Salades om zelf te maken
author: redacteur
layout: post
permalink: /2011/05/salades-om-zelf-te-maken/
categories:
  - inspiratie
tags:
  - budgettip salade
  - gezonde salade
  - Jamie Oliver salade
  - maaltijdsalade
  - salade zelf maken
  - salades
---
<img class="alignleft size-thumbnail wp-image-1806" title="keukengerei" src="/wordpress/wp-content/uploads/2011/05/keukengerei-108x150.gif" alt="illustratie keukengerei" width="108" height="150" />Salades, ik kan er geen genoeg van krijgen. Salade is gezond, lekker en er zijn oneindig veel variaties te bedenken. Ik vind het niet alleen heerlijk om ze te eten, maar ik geniet ook van het zelf bereiden van een salade.<!--more Tips om salades te maken->-->

## Salades in restaurants

Als echte rauwkost fanaat ben ik vaak teleurgesteld door het aanbod van salades in restaurants. Gemengde salade is in de praktijk vaak niet meer dan een paar droge blaadjes sla, enkele plakjes komkommer en wat tomatenschijfjes&#8230; erg jammer dat er niet wat creatiever met salades wordt omgegaan! Er zijn zoveel mogelijkheden om een lekkere salade te maken: pure rauwkostsalade, fruitsalade of een maaltijdsalade met bijvoorbeeld couscous of pasta.

## Salade inspiratie door Jamie Oliver

Deze week vond ik een heel informatief filmpje over salades op de website van tv-kok <a title="de website van Jamie Oliver" href="http://www.jamieoliver.com/" target="_blank">Jamie Oliver</a>. Hij vertelt zijn verhaal erg enthousiast en ik kreeg meteen zin om zelf ook aan de slag te gaan. Geïnspireerd door Jamie Oliver heb ik toen onderstaande salade zelf bedacht en gemaakt. Hij smaakte heerlijk!

## Hilde&#8217;s Salade

Ingrediënten salade:

  * rucola sla<img class="alignright size-medium wp-image-1818" title="keukengerei" src="/wordpress/wp-content/uploads/2011/05/keukengerei-216x300.jpg" alt="keukengerei illustratie" width="216" height="300" />
  * verse koriander (alleen de blaadjes gebruiken)
  * cherry tomaatjes (door de helft snijden)
  * appel (in blokjes snijden)
  * walnoten (kraken en in kleine stukjes hakken)
  * fêtakaas (in kleine stukjes verkruimelen of snijden)
  * sjalotje (heel fijn snijden)

Ingrediënten dressing:

  * rode wijnazijn
  * olijfolie (extra vierge)
  * zout
  * suiker

Werkwijze:

  * Was vooraf alle ingrediënten zorgvuldig schoon (heel belangrijk bij salades!).
  * Snij of hak de ingrediënten.
  * Doe alles bij elkaar in een slakom.
  * Roer alle ingredienten voor de dressing door elkaar in een kommetje of mixbeker. Het maken van een smaakvolle dressing is een kwestie van inschatten, proeven en eventueel nog wat toevoegen tot de juiste smaak is bereikt.
  * Voeg de dressing pas vlak voordat je gaat eten toe aan de salade, zo blijven de ingrediënten knapperiger.
  * Bepaal naar eigen smaak welke hoeveelheden je gebruikt, houd daarbij wel rekening met het aantal eters.

## Budgettip maaltijdsalade:

In de supermarkt betaal je voor een kant-en-klare maaltijdsalade al snel 4 euro, de salade zelf maken is lekkerder, verser en goedkoper. Een maaltijdsalade is heel geschikt om restjes voedsel in te verwerken. Op de website <a title="Hoe maak je een gezonde maaltijdsalade?" href="http://www.hoedoe.nl/eten-drinken/basiskeuken/hoe-maak-ik-een-gezonde-maaltijdsalade" target="_blank">hoedoe.nl</a> vond ik tips voor het maken van een maaltijdsalade.

## Budgettip salade bewaren:

Als je merkt dat je teveel hebt gesneden, bewaar het restje dan in een goed afsluitbaar bakje. Je kunt het dan de volgende dag nog gebruiken als je er geen dressing aan toegevoegd hebt.

Bekijk voor salade-inspiratie het filmpje van Jamie Oliver:
