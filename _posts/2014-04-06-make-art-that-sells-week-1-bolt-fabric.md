---
title: 'Make Art That Sells // Week 1: Bolt Fabric'
author: redacteur
layout: post
permalink: /2014/04/make-art-that-sells-week-1-bolt-fabric/
categories:
  - illustraties
  - inspiratie
  - Make Art That Sells
  - ontwerpen
tags:
  - bolt fabric
  - casserole
  - colorscheme
  - digitaal ontwerp
  - handdrawn
  - illustraties
  - illustration
  - keuken
  - kitchen
  - Lilla Rogers
  - make art that sells
  - MATS
  - ontwerp
  - ovenschaal
  - pattern design
  - Photoshop
  - Pyrex
  - textiel
  - tropical fruit
  - tropisch fruit
  - vintage
---
De eerste schoolweek zit erop en mijn eerste opdracht is ingeleverd.  
Het was een intensieve en inspirerende week vol magische momenten en met heel veel tekenplezier!

Ik volg de 5 weekse online cursus <a title="blogpost over de cursus Make Art That Sells" href="http://www.schildertuin.nl/wordpress/2014/03/make-art-that-sells/" target="_blank">Make Art That Sells</a> van <a title="website Lilla Rogers" href="http://lillarogers.com/" target="_blank">Lilla Rogers</a>.  
Elke week wordt er een andere markt behandeld. Deze week ging over Bolt Fabric, textiel bedoeld voor de DIY markt (kleding naaien, quilten, handwerken).  
De opdracht van deze week: maak werk dat geschikt is om naar een textielbedrijf te sturen met als doel een hele textielcollectie te mogen ontwerpen.  
Gebruik hiervoor traditionele materialen (inkt, potlood, verf, papier, enz.), maak het werk digitaal of een combinatie van beide.  
Het thema was VINTAGE KITCHEN. De enige voorwaarde was dat er tropisch fruit en Pyrex-stijl ovenschalen in voor moesten komen. Als opwarmertje voor de grote opdracht op woensdag krijgen we elke maandag een <a title="blogpost over de mini-exercise" href="http://www.schildertuin.nl/wordpress/2014/04/make-art-that-sells-tropical-fruit-and-casseroles/" target="_blank">mini-opdracht</a>.

<p style="text-align: left;">
  Dit is mijn ontwerp:<br /> <img class="aligncenter size-full wp-image-6385" title="week 1 assignment Make Art That Sells: Vintage Kitchen theme design for Bolt Fabric market, design Hilde Reurink" src="http://www.schildertuin.nl/wordpress/wp-content/uploads/2014/04/MATS_W1_bolt_fabric.png" alt="week 1 assignment Make Art That Sells: Vintage Kitchen theme design for Bolt Fabric market, design Hilde Reurink" width="550" height="688" />Alle illustraties in het ontwerp heb ik eerst met met inkt op papier getekend, daarna de tekeningen ingescand. Vervolgens bewerkte ik de illustraties digitaal in Photoshop: toevoegen van kleur en ontwerpen van de lay-out.
</p>

Rechts van het ontwerp zie je welke kleuren ik gebruikte. Ik koos voor een paar felle kleuren in combinatie met wat zachtere tinten. Onder het hoofdontwerp zie je twee *coordinates*, dat zijn stoffen die je kunt gebruiken in combinatie met het hoofddessin.

Er zitten heel wat uurtjes werk in deze opdracht, maar ik ben erg trots op het eindresultaat. Ik beleefde een paar magische momenten tijdens het ontwerpen. Ik leerde spelenderwijs nieuwe technieken die me veel inspiratie voor volgende ontwerpen geven.  
Ik maak veel mixed media collages, maar voor dit ontwerp gebruikte ik alleen handgetekende elementen. Het kleurenschema koos ik puur op gevoel.

Het was een geslaagde eerste week!  
Ik kan niet wachten tot de volgende week, dan is de HOME DECOR markt aan de beurt.

&nbsp;