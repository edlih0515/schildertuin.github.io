---
title: Kosteloos knutselmateriaal
author: redacteur
layout: post
permalink: /2011/01/kosteloos-knutselmateriaal/
categories:
  - DIY
  - upcycling
tags:
  - creatief met tijdschriften
  - kijkdoos maken
  - kosteloos knutselmateriaal
  - kunstkastje
  - kunstkastje van schoenendoos
  - oud papier
  - schoenendoos beplakken
---
<img class="alignleft size-thumbnail wp-image-1123" title="Maak een mal van karton" src="http://www.schildertuin.nl/wordpress/wp-content/uploads/2011/01/kartonmal1-150x120.gif" alt="Illustratie die laat zien hoe je een mal maakt van karton" width="150" height="120" />Waarschijnlijk heb je meer knutselmateriaal in huis dan je zou denken. In dit artikel geef ik je een aantal ideetjes.<!--more Creatief met tijdschriften en schoenendozen-->

### Karton

Kijk eens tussen het oud papier en zoek dan naar verpakkingen van (dun) karton, je komt er ongetwijfeld een paar tegen. Dit karton kun je gebruiken om malletjes van te maken. Deze mallen kun je vervolgens weer gebruiken om bijvoorbeeld snel een vorm over te trekken op stof of papier.<img class="alignright size-full wp-image-1123" title="Maak een mal van karton" src="http://www.schildertuin.nl/wordpress/wp-content/uploads/2011/01/kartonmal1.gif" alt="Illustratie die laat zien hoe je een mal maakt van karton" width="250" height="200" />

### Tijdschriften en kranten

  * Gooi oude tijdschriften niet te snel weg. Knip er plaatjes, kleurvlakken of teksten uit die je aanspreken en bewaar de knipsels netjes op categorie of op kleur. Als je er genoeg verzameld hebt, kun je ze bijvoorbeeld gebruiken voor het maken van een <a title="lees wat een moodboard is">moodboard</a>.
  * Plaatjes uit kranten of tijdschriften kun je ook gebruiken als naslagwerk als je graag tekent of schildert. Berg de plaatjes systematisch op en je hoeft nooit meer lang te zoeken als je een bepaald onderwerp wil tekenen. Als je heel veel plaatjes hebt verzameld, heb je je eigen naslagbibliotheekje.

### Schoenendozen

  * Ben je een echte shop-a-holic en koop je vaak schoenen? Bewaar die schoenendozen dan, je kunt ze bijvoorbeeld beplakken met allerlei plaatjes en er dan van alles in opbergen.
  * Voor kinderen is het leuk om er een kijkdoos van te maken.
  * Zet een schoenendoos rechtop en je kunt dan de binnenzijde gaan beschilderen en/of beplakken met textiel, papier, acrylverf, enzovoort. Zo maak je je eigen &#8220;kunstkastje&#8221;.

<img class="alignleft size-full wp-image-1120" title="Maak een kunstkastje van een schoenendoos" src="http://www.schildertuin.nl/wordpress/wp-content/uploads/2011/01/schoenendoos.gif" alt="Illustratie van hoe je van een schoenendoos een kunstkastje maakt" width="250" height="200" />