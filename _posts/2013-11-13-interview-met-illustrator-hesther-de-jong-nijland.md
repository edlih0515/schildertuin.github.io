---
title: Interview met illustrator Hesther de Jong-Nijland
author: redacteur
layout: post
permalink: /2013/11/interview-met-illustrator-hesther-de-jong-nijland/
categories:
  - collages
  - illustraties
  - illustrator in beeld
  - inspiratie
tags:
  - collagetechniek illustraties
  - geboortekaartjes
  - Hesther de Jong-Nijland
  - illustraties Hesther de Jong-Nijland
  - interview Hesther de Jong-Nijland
  - interview illustrator
  - Sterre-Design
  - Sterre-Design schilderijen
---
**Hesther de Jong-Nijland maakt illustraties, schilderijen, collages en sieraden. Haar passie voor kleur spreekt uit al haar werk. **  
**De Schildertuin interviewde Hesther over haar illustratieve werk en haar inspiratiebronnen.**

*tekst: Hilde Reurink*  
*illustraties: Hesther de Jong-Nijland*

**Hesther, vertel eens iets over jezelf.<img class="alignright size-full wp-image-4841" title="foto van Hesther de Jong-Nijland voor een van haar schilderijen" src="http://www.schildertuin.nl/wordpress/wp-content/uploads/2013/11/foto-Hesther-de-jong-nijland.jpg" alt="foto Hesther de Jong-Nijland" width="350" height="233" />**  
Ik woon en werk in Friesland, in mijn atelier in Drachten. Samen met mijn man en zoon maken we in onze vrije tijd regelmatig wandelingen door de bossen en weilanden in de nabije omgeving. Elementen uit de natuur verwerk ik vaak in mijn werk, het inspireert me elke keer weer! In mijn atelier maak ik illustraties, schilderijen, collages en sieraden.

**Wanneer besloot je illustrator te worden?<!--more-->**

  
Als kind was ik heel vaak bezig met het maken van tekeningen. Toen ik vele jaren later begon met schilderen, werden mijn schilderijen al snel illustratief. Ik noem mezelf eerder een ontwerper en beeldend kunstenaar.

**Volgde je een opleiding of cursus tot illustrator of ben je autodidact?**  
Op de kunstacademie ben ik afgestudeerd met mixed media/ fotografie en een paar jaar daarna afgestudeerd op dezelfde academie als docent beeldende vakken. Het tekenen, schilderen en het maken van collages ben ik altijd blijven doen.

**Welk materiaal gebruik je om je illustraties te maken?**  
Verschillende soorten papier, knipsels, restjes behang, textiel, (kleur)potlood, acrylverf, inkt en pen.

<img class="alignnone size-full wp-image-4852" title="detailfoto schilderij collagetechniek, Hesther de Jong-Nijland" src="http://www.schildertuin.nl/wordpress/wp-content/uploads/2013/11/Detail-recent-werk-collagetechniek.jpg" alt="detailfoto schilderij collagetechniek, Hesther de Jong-Nijland" width="250" height="250" /> <img class="alignnone size-full wp-image-4853" title="schilderij collagetechniek, Hesther de Jong-Nijland" src="http://www.schildertuin.nl/wordpress/wp-content/uploads/2013/11/Recent-werk-collagetechniek.jpg" alt="schilderij collagetechniek, Hesther de Jong-Nijland" width="250" height="250" />

**Hoe zou je jouw stijl van illustreren omschrijven?**  
Ik gebruik meestal de collagetechniek. Daarbij is kleur heel belangrijk, dat is de basis van mijn werk. Het is vooral heel kleurrijk met een harmonieus kleurenpalet. Een mix van grafische, figuratieve en sprookjesachtige beelden.

**<img class="alignleft size-full wp-image-4850" title="Hond op maan, schilderij van Hesther de Jong-Nijland" src="http://www.schildertuin.nl/wordpress/wp-content/uploads/2013/11/Schilderij-hond-op-maan.jpg" alt="Hond op maan, schilderij van Hesther de Jong-Nijland" width="232" height="700" />Werk je in opdracht?**  
Ja, op dit moment is dat vooral kinderkamerkunst. Daarnaast maak ik vrij werk en exposeer schilderijen en collages in verschillende galeries.

**Wat was je allereerste illustratie-opdracht?**  
Het ontwerpen van een uitnodigingskaart en een illustratie op doek voor een kinderkamer.

**Heb je zelf een voorkeur voor bepaalde opdrachtgevers of opdrachten?**  
Het maken van vrij werk geeft mij de ruimte om nieuwe inspiratie op te doen, mezelf te ontwikkelen. Tijdens het maken van een opdracht is het fijn om samen te werken met een opdrachtgever, om ideeën uit te wisselen en om uiteindelijk een goed resultaat te presenteren. Beide manieren van werken heb ik nodig voor het evenwicht in mijn werk.

**Hoe kom je aan nieuwe opdrachten?**  
Exposities en opdrachten verwerf ik via mijn netwerk en via mijn <a title="Sterre-Design is de website van Hesther de Jong-Nijland" href="http://sterre-design.webklik.nl/page/homepage" target="_blank">website</a>.

**Kun je leven van je illustraties of heb je ook nog een andere baan ernaast?**  
Naast het maken van vrij werk en opdrachten ben ik ook werkzaam als workshopdocent en geef ik cursussen tekenen en schilderen. Voor mij is het een combinatie die zeer goed werkt.

**Hoe ziet een gemiddelde werkdag van jou eruit?**  
Het hangt heel erg af van hoeveel opdrachten ik heb en wanneer ik workshops en cursussen geef. Elke dag is weer anders! Belangrijk is wel om tijd vrij te maken om aan mijn vrije werk te kunnen werken.

**Wat zijn volgens jou belangrijke eigenschappen voor een illustrator?**  
Je kunnen verplaatsen in een verhaal, teksten kunnen visualiseren, goed gevoel voor kleur, vorm en materiaal hebben en fantasie hebben.

<p style="text-align: center;">
  <strong>Op welke illustratie ben je zelf het meest trots en waarom?</strong><br /> De kaart van Arthur, geboortekaart van onze zoon. Een sprekende en kleurrijke illustratie waarop ik veel complimenten heb mogen ontvangen.<img class="aligncenter size-full wp-image-4848" title="geboortekaartje met collage, ontwerp Hesther de Jong-Nijland" src="http://www.schildertuin.nl/wordpress/wp-content/uploads/2013/11/geboortekaartje-Arthur-collage.jpg" alt="geboortekaartje met collage, ontwerp Hesther de Jong-Nijland" width="500" height="322" />
</p>

**Welke andere illustratoren bewonder je?**  
Lennart Hellsing, Eric Carle, Lynne Chapman, Etienne Delessert, Angela Eata, Siep Posthuma en vele anderen die mij inspireren.

**Waarin vind jij inspiratie?**  
Ik zie mezelf als een spons die door observatie allerlei zaken in zich opneemt en het er in een ontwerp, tekening of collage weer uitwringt. Werken met verschillende soorten materialen inspireert ook enorm. De materialen bepalen mede de vorm en ook het gevoel van de tekening.

**Las je als kind graag boeken? Zo ja, wat waren jouw favoriete (prenten)boeken?**  
Dikke sprookjesboeken bekeek ik aandachtig, zo aandachtig dat ik de tekst vergat te lezen! De prenten in de boeken waren voor mij al genoeg om uren naar te turen en te fantaseren waar het verhaal over ging, geweldig vond ik dat!

**Heb je een tip voor mensen die ook graag illustrator willen worden?**  
Laat je werk zoveel mogelijk zien en leg contacten in de culturele- en de boekenwereld. Het is ook belangrijk om te blijven leren en de passie voor je werk brandend te houden!

**Wat wil je als illustrator nog bereiken?**  
Illustraties maken voor kinderboeken en kookboeken.

**Waar kunnen mensen jouw werk bekijken op internet?**  
Op mijn eigen website: <a title="Sterre-Design is de website van Hesther de Jong-Nijland" href="http://sterre-design.webklik.nl" target="_blank">sterre-design.webklik.nl</a>.

*Lees ook de andere <a title="Interviews met illustratoren" href="http://www.schildertuin.nl/wordpress/interviews-met-illustratoren/" target="_blank">interviews met illustratoren</a>!*

<p style="text-align: center;">
  <a href="schilderij met landschap"><img class="aligncenter size-full wp-image-4855" title="schilderij met landschap, Hesther de Jong-Nijland" src="http://www.schildertuin.nl/wordpress/wp-content/uploads/2013/11/Schilderij-landschap.jpg" alt="schilderij met landschap, Hesther de Jong-Nijland" width="400" height="403" /></a>
</p>