---
title: Interview met illustrator Ramona Treffers
author: redacteur
layout: post
permalink: /2014/02/interview-met-illustrator-ramona-treffers/
categories:
  - illustraties
  - illustrator in beeld
  - inspiratie
tags:
  - illustraties
  - illustraties maken
  - interview Ramona Treffers
  - kinderboeken
  - magische stijl
  - Ramona Treffers illustrator
  - sprookjesachtig
  - 'The Adventures of Bamboo &amp; Kota'
  - tips illustrator worden
---
****Net of je in een sprookje bent beland. Ik vind ze prachtig, de dromerige en verhalende illustraties van Ramona Treffers. Het kleurenpalet dat ze gebruikt geeft een magische gloed aan haar werk. De jonge ilustrator vertelt in onderstaand interview o.a. over wat haar inspireert en hoe ze werkt. **  
**

*tekst: Hilde Reurink*  
* illustraties:* *Ramona Treffers*

**<img class="alignleft size-full wp-image-5726" title="foto van illustrator Ramona Treffers" src="http://www.schildertuin.nl/wordpress/wp-content/uploads/2014/02/foto-Ramona-Treffers.jpg" alt="foto van illustrator Ramona Treffers" width="350" height="427" />Hallo Ramona, vertel eens iets over jezelf.**  
Mijn naam is Ramona en ik ben 23 jaar. Ik woon en werk in Almkerk, Noord-Brabant, waar ik vanuit huis als freelancer werk aan opdrachten en eigen werk. Ik houd heel erg van reizen en samen met mijn vriend, die ook illustrator is, ga ik regelmatig op reis of de natuur in om inspiratie op te doen voor nieuwe illustraties.

**Wanneer besloot je illustrator te worden?<!--more-->**

  
Ik herinner me nog dat ik als klein kind al riep dat ik later striptekenares wilde worden. Ik was altijd aan het tekenen. Vele jaren later besloot ik naar de kunstacademie te gaan waar ik in het eerste jaar kennis maakte met de opleiding illustratie. Na even getwijfeld te hebben aan de opleiding animatie, is mijn voorkeur toch gevallen op illustratie. Ik volgde de opleiding Illustratie aan het AKV St. Joost in Breda, waar ik in 2012 afstudeerde.

**Welk materiaal gebruik je om je illustraties te maken?**  
Ik werk zowel traditioneel als digitaal. Als ik traditioneel werk ga ik meestal aan de slag met potlood, houtskool, acrylverf of aquarel. Digitaal werk ik met programma&#8217;s als Photoshop en Illustrator. Het komt ook regelmatig voor dat ik een combinatie van traditionele en digitale technieken gebruik.

**Hoe zou je jouw stijl van illustreren omschrijven?**  
Mijn illustraties zijn vaak magische, sprookjesachtige en dromerige beelden. Ik houd heel erg van sferische beelden die een verhaal vertellen en die de kijker meenemen in mijn eigen (romantische) wereld.

**<img class="alignright  wp-image-5737" title="Lost in a magical forest, illustratie van Ramona Treffers" src="http://www.schildertuin.nl/wordpress/wp-content/uploads/2014/02/Lost-in-a-magical-forest.jpg" alt="Lost in a magical forest, illustratie van Ramona Treffers" width="400" height="411" />Je hoort vaak dat een illustrator een eigen handschrift moet hebben, heb jij die? En zo ja, is het een voordeel of juist een nadeel om een herkenbare tekenstijl te hebben?**  
Zelf heb ik wel een herkenbare stijl. Maar ik kan me ook goed aanpassen aan een andere gewenste stijl. Ik denk dat een eigen handschrift zowel voor- als nadelen heeft. Met een eigen stijl herkennen mensen je en creëer je een eigen identiteit als artiest. Maar aan de andere kant belicht je zo maar één kant en kun je aan een bepaalde stijl gaan vastzitten.

**Wat is volgens jou de functie van een illustratie?**  
Voor mij is het het belangrijkst dat mijn illustratie een verhaal vertelt en een bepaalde sfeer of gevoel weergeeft.

**Werk je in opdracht?**  
Ja, op het moment ben ik werkzaam als illustrator voor kinderboeken en maak ik portrettekeningen in opdracht. Nu is het nog voornamelijk voor particulieren. Daarnaast maak ik veel vrij werk en exposeer ik mijn illustraties in galeries, openbare gebouwen en kunstroutes.

**Wat was je allereerste illustratie-opdracht?**  
Het maken van een portrettekening en het ontwerpen van een tatoeage.

**Heb je zelf een voorkeur voor bepaalde opdrachtgevers of opdrachten?**  
Ik vind het leuk om aan allerlei opdrachten te werken. Van elke soort opdracht steek je wel weer iets op wat je meeneemt in je eigen ontwikkeling. Zolang het creatief is ga ik er altijd met veel plezier mee aan de slag. Maar natuurlijk zijn er toch kleine voorkeuren. Zo vind ik opdrachten die heel verhalend zijn en bepaalde thema&#8217;s hebben erg leuk, bijvoorbeeld reis- of avonturenverhalen.

**Werk je ook samen met auteurs? Zo ja, hoe verloopt zoʼn samenwerking dan?**  
Momenteel werk ik samen met een schrijfster uit de VS aan een kinderboek. Zij heeft mij zelf benaderd en vroeg of ik de illustraties van haar nieuwe kinderboek wilde maken. Zij woont natuurlijk een eind hiervandaan en daarom verloopt onze communicatie via e-mail. Zoiets is natuurlijk altijd heel spannend en goede afspraken zijn dan erg belangrijk.

**<img class="alignleft size-full wp-image-5733" title="Liz, illustratie van Ramona Treffers voor een kinderboek" src="http://www.schildertuin.nl/wordpress/wp-content/uploads/2014/02/Liz.jpg" alt="Liz, illustratie van Ramona Treffers voor een kinderboek" width="400" height="405" />Hoe kom je aan nieuwe opdrachten?**  
Het werven van opdrachten is erg lastig. Zelf ben ik ook nog startende en probeer ik via internet en social media meer naamsbekendheid te krijgen. Ik reageer zelf op diverse oproepen. Daarnaast houd ik exposities, doe mee aan wedstrijden en bezoek ik netwerkbijeenkomsten. Ook heb ik een eigen website, laat ik visitekaartjes achter en verspreid flyers.

&nbsp;

**Maak je gebruik van social media om je eigen werk te promoten?**  
Ik heb mijn eigen <a title="Ramona Treffers op Facebook" href="https://www.facebook.com/ramonatreffersillustrationdesign" target="_blank">facebookpagina</a>, een <a title="Ramona Treffers op LinkedIn" href="http://www.linkedin.com/pub/ramona-treffers/47/155/52a" target="_blank">LinkedIn</a> account en ik ben actief op <a title="Ramona Treffers op Pinterest" href="http://www.pinterest.com/ramonatreffers/" target="_blank">Pinterest</a>

**Heb je weleens een opdracht gekregen via social media?**  
Ja, Facebook bijvoorbeeld is een uitstekende manier om werk te laten zien en te laten promoten via vrienden. Hierdoor krijg ik wel eens aanvragen voor bijvoorbeeld portrettekeningen.

**Kun je leven van je illustraties of heb je ook nog een andere baan ernaast?**  
Helaas is het voor mij nog niet mogelijk om te kunnen leven van mijn illustraties. Ik ben nog startende en moet mijn weg nog zien te vinden als freelance illustrator. Hiernaast heb ik een bijbaantje op de zaterdag. Verder ben ik nog zoekende naar een parttime baan.

**Hoe ziet een gemiddelde werkdag van jou eruit?**  
Ik ben eigenlijk altijd wel bezig met illustreren. Vanaf het moment dat ik opsta tot soms in de late uurtjes. De ene keer is dit met een opdracht, de andere keer met eigen projecten. Als ik niet aan het illustreren ben werk ik aan mijn netwerk, afspraken en promotie.

**Wat zijn volgens jou belangrijke eigenschappen voor een illustrator?**  
Passie en plezier hebben in je werk vind ik twee van de belangrijkste eigenschappen. Daarnaast moet je je goed kunnen inleven, teksten kunnen visualiseren, fantasie hebben en ondernemend zijn.

**Op welke illustratie ben je zelf het meest trots en waarom?**  
Dat is een lastige vraag! Ik denk dat ik ga voor deze illustratiepagina die ik tijdens mijn afstuderen heb gemaakt. Voor mijn afstudeerproject heb ik toen een boek gemaakt dat is gebaseerd op het verhaal uit Slavomir Rawicz’ boek The Long Walk. Het is een beeldverhaal van 36 pagina’s geworden en elke illustratie is handgeschilderd. Het heeft wat bloed, zweet en tranen gekost maar ik heb het uiteindelijk op tijd afgekregen. Dan ben je toch best wel trots dat het gewoon gelukt is! Met deze pagina was ik het meest tevreden.

<p style="text-align: center;">
  <img class="aligncenter size-full wp-image-5731" title="De Weg Terug, illustratie van Ramona Treffers" src="http://www.schildertuin.nl/wordpress/wp-content/uploads/2014/02/Meest-trots-op.jpg" alt="De Weg Terug, illustratie van Ramona Treffers" width="550" height="196" />
</p>

**Welke andere illustratoren bewonder je?**  
Patrick Robben, <a title="website van illustrator Shaun Tan" href="http://www.shauntan.net/" target="_blank">Shaun Tan</a>, <a title="website van Tim Burton" href="http://timburton.com/" target="_blank">Tim Burton</a>, <a title="website van illustrator Valeria Docampo" href="http://valeriadocampo.com/" target="_blank">Valeria Docampo</a>, <a title="werk van illustrator August Hall" href="http://www.allenspiegelfinearts.com/hall.html" target="_blank">August Hall</a>, <a title="website van illustrator Terry Fan" href="http://www.krop.com/terryfan/#!/" target="_blank">Terry Fan</a>, <a title="weblog van illustrator Sonja Wimmer" href="http://sonjawimmer.blogspot.nl/" target="_blank">Sonja Wimmer</a>, <a title="werk van illustrator Cyril Rolando op Tumblr" href="http://cyrilrolando.tumblr.com/" target="_blank">Cyril Rolando</a>, Blotch, <a title="website van illustrator Xavier Collette" href="http://www.xaviercollette.com/" target="_blank">Xavier Collette</a> en vele vele anderen.

**Waarin vind jij inspiratie?**  
Ik vind mijn inspiratie voornamelijk in reizen, de natuur en in reisboeken. Ook (animatie)films en muziek zijn een goede inspiratiebron.

**Wat waren jouw favoriete (prenten)boeken als kind?**  
Als kind las ik graag sprookjesboeken, stripverhalen als Donald Duck en de hele serie van Disney boeken. Ik bekeek ze zo aandachtig dat ik vaak vergat om te lezen en alleen maar de illustraties bekeek. De karakters en illustraties waren voor mij genoeg om uren naar te kijken of om zo goed mogelijk na proberen te tekenen.

**Waar ben je op dit moment mee bezig?**  
Momenteel ben ik bezig met een opdracht waarbij ik een kinderboek mag illustreren. Ook ben ik bezig met het voorbereiden van werk voor een nieuwe expositie en kunstroute. Overige tijd besteed ik voornamelijk aan mijn eigen projecten, waaronder <a title="Bamboo & Kota illustraties van Ramona Treffers" href="http://www.behance.net/gallery/The-Adventures-of-Bamboo-Kota/12332891" target="_blank">The Adventures of Bamboo & Kota</a>.

<p style="text-align: center;">
  <img class="aligncenter  wp-image-5729" title="The Adventures of Bamboo & Kota, illustratie van Ramona Treffers" src="http://www.schildertuin.nl/wordpress/wp-content/uploads/2014/02/olifant-in-sneeuw.jpg" alt="The Adventures of Bamboo & Kota, illustratie van Ramona Treffers" width="550" height="424" />
</p>

**Heb je een tip voor mensen die ook graag illustrator willen worden?**  
Zoals mijn favoriete schrijver Neil Gaiman het zo mooi zei in een geweldig inspirerende <a title="Inspirational speech of Neil Gaiman on YouTube" href="http://www.youtube.com/watch?v=ikAb-NYkseI" target="_blank">speech</a>: make good art. Heb vooral plezier in wat je doet en ga er gewoon voor. Teken veel, wees ondernemend en laat zoveel mogelijk zien.

**Wat wil je als illustrator nog bereiken?**  
Ik zou het fantastisch vinden om later een eigen studio te hebben van waaruit ik werk en eigen illustratieproducten verkoop. Ik zou ook heel graag nog veel meer illustraties voor (eigen) kinderboeken willen maken. Het lijkt me ook heel leuk om eens als illustrator mee te werken aan een grote animatiefilm. Nog dromen genoeg!

**Waar kunnen mensen jouw werk bekijken op internet?**  
Op mijn eigen website: <a title="website van illustrator Ramona Treffers" href="http://www.ramonatreffers.com/" target="_blank">www.ramonatreffers.com</a>, op <a title="Ramona Treffers op Tumblr" href="http://ramonatreffers.tumblr.com/" target="_blank">Tumblr</a>, op <a title="Ramona Treffers op DeviantArt" href="http://ramona19.deviantart.com/" target="_blank">DeviantArt</a>  
en ik heb een <a title="webshop van Ramona Treffers" href="http://society6.com/ramonatreffers" target="_blank">webshop</a>.

*Lees ook de andere <a title="Interviews met illustratoren" href="http://www.schildertuin.nl/wordpress/interviews-met-illustratoren/" target="_blank">interviews met illustratoren</a>!*

<p style="text-align: center;">
  <img class="aligncenter size-full wp-image-5735" title="The Adventures of Bamboo & Kota, illustratie van Ramona Treffers" src="http://www.schildertuin.nl/wordpress/wp-content/uploads/2014/02/The-Adventures-of-Bamboo-Kota.jpg" alt="The Adventures of Bamboo & Kota, illustratie van Ramona Treffers" width="550" height="297" />
</p>