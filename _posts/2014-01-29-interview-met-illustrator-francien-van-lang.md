---
title: Interview met illustrator Francien van Lang
author: redacteur
layout: post
permalink: /2014/01/interview-met-illustrator-francien-van-lang/
categories:
  - illustraties
  - illustrator in beeld
  - inspiratie
tags:
  - Francien van Lang
  - illustraties
  - illustrator
  - interview
  - kinderboeken
---
**Vrolijk, fris en verhalend, zo zou ik de stijl van illustrator Francien van Lang omschrijven. Francien werkt al lange tijd als illustrator voor kinderboeken, maar ze ontwerpt ook wenskaarten en ze is bezig met een weblog vol getekende recepten. De Schildertuin interviewde Francien over haar werk en inspiratiebronnen.  
**

*tekst: Hilde Reurink*  
* illustraties:* *Francien van Lang*

**Francien, vertel eens iets over jezelf.**  
<img class="alignright  wp-image-5581" title="dit is illustrator Francien van Lang" src="/wordpress/wp-content/uploads/2014/01/portretfoto-Francien-van-Lang.jpg" alt="portretfoto illustrator Francien van Lang" width="280" height="275" />Hoi, mijn naam is Francien van Lang en ik woon in Noord-Brabant, samen met mijn zoon van 13 jaar. Ik werk als illustrator voor kinderboeken en maak ook regelmatig illustraties in opdracht voor diverse projecten, bijvoorbeeld voor websites.

**Wanneer besloot je illustrator te worden?<!--more-->  **

  
Eigenlijk tekende ik altijd al, maar het idee van illustrator worden kreeg ik pas toen ik illustratie-opdrachten van bekenden kreeg.

**Volgde je een opleiding of cursus tot illustrator of ben je autodidact?**  
Ik ben na school meteen gaan werken, maar doordat ik bleef tekenen en me niet echt thuis voelde op mijn werk ben ik avondopleidingen gaan volgen om de techniek van het tekenen te leren.

**Welk materiaal gebruik je om je illustraties te maken?**  
Inkt, aquarelverf, potlood, en acrylverf. Meestal gebruik ik meerdere materialen door elkaar heen.

**Hoe zou je jouw stijl van illustreren omschrijven?  **  
Vrolijk.

<p style="text-align: center;">
  <img class="aligncenter  wp-image-5582" title="Poezeliens huis, illustratie van Francien van Lang" src="/wordpress/wp-content/uploads/2014/01/poezeliens-huis.jpg" alt="Poezeliens huis, illustratie van Francien van Lang" width="400" height="545" />
</p>

**Heb jij als illustrator een eigen handschrift?  **  
Ja, ik heb ooit eens mijn illustraties laten zien bij Kunstenaars&Co om te kijken of mijn werk goed genoeg was om er verder in te gaan en daar vertelden ze meteen dat ik een eigen stijl heb. Mensen herkennen mijn werk ook vaak aan mijn stijl. Ik vind een eigen handschrift hebben wel een voordeel. Opdrachtgevers benaderen me om mijn stijl van illustreren en dat werkt makkelijker.

**Wat is volgens jou de functie van een illustratie?  **  
Het ligt aan het soort opdracht. Ik teken vaak voor kinderboeken en dan voegt een illustratie iets toe aan de tekst, bij een prentenboek voegt een tekst juist weer wat toe aan de illustratie.

**Werk je in opdracht?**  
Ja bijna altijd, voor uitgevers en websites. Op dit moment ben ik bezig met een eigen boek dat wordt uitgegeven via uitgever Macc. Deze uitgeverij kende ik weer van een vorige opdracht.

**Wat was je allereerste illustratie-opdracht?  **  
Ik teken al best lang en ben begonnen met een kleine advertentie in de Club, een blad voor jongeren. Daarvoor tekende ik portretten in opdracht.

**<img class="alignleft size-full wp-image-5588" title="multitaskende vrouw, illustratie Francien van Lang" src="/wordpress/wp-content/uploads/2014/01/multitasken.jpg" alt="multitaskende vrouw, illustratie Francien van Lang" width="350" height="476" />Heb je zelf een voorkeur voor bepaalde opdrachtgevers of opdrachten?**  
Niet echt, het is afhankelijk van de opdracht, of dit nu voor een kinderboek is of juist een nieuw idee voor een reclameontwerp. Laatst had ik een tekening gemaakt en deze staat nu op een website over ontspanning. Maar tekenen voor kinderen blijft wel het allerleukst.

**Werk je ook samen met auteurs? Zo ja, hoe verloopt zoʼn samenwerking dan?**  
Ja, soms heb ik rechtstreeks contact met een auteur, maar meestal met de uitgeverij van de auteur.

&nbsp;

**Hoe kom je aan nieuwe opdrachten?  **  
Via mijn website of via persoonlijk contact. Ook sta ik met mijn illustraties op websites voor illustratoren.

**Maak je gebruik van social media om je eigen werk te promoten?**  
Ja, ik ben te vinden op <a title="Facebook pagina van illustrator Francien van Lang" href="https://www.facebook.com/francienvanlangillustrator" target="_blank">Facebook</a> op <a title="Francien van Lang op Twitter" href="https://twitter.com/Francien24" target="_blank">Twitter</a>.

**Heb je weleens een opdracht gekregen via social media?**  
Ja, via Twitter: een opdracht voor Wendy Design. Het was een hele leuke opdracht samen met nog wat andere illustratoren. We hebben ieder een illustratie gemaakt met als thema borstvoeding. Uiteindelijk is het een samengesteld setje borstvoedingkaartjes geworden.

**Kun je leven van je illustraties?**  
Ja.

**Hoe ziet een gemiddelde werkdag van jou eruit?**  
Ik begin ‘s morgens als mijn zoon naar school gaat en werk dan tot 3 of 4 uur. Als een opdracht af moet dan werk ik ook vaak ‘s avonds of in het weekend.

**Wat zijn volgens jou belangrijke eigenschappen voor een illustrator?**  
Volg je hart en heb vooral plezier in illustreren. Kunnen samenwerken. Je kunnen inleven, vooral bij een nieuw verhaal.

**<img class="alignright size-full wp-image-5585" title="sprookjes, illustratie Francien van Lang" src="/wordpress/wp-content/uploads/2014/01/sprookjes.jpg" alt="sprookjes, illustratie Francien van Lang" width="400" height="468" />Wanneer ben je trots op een illustratie?**  
Dat is moeilijk, maar als een illustratie goed gelukt is en ook uiteindelijk goed overkomt dan ben ik daar wel trots op!

**Welke andere illustratoren bewonder je?  **  
Anton Pieck, Fiep Westendorp, <a title="website van illustrator Marit Törnsqvist" href="http://www.marittornqvist.nl/" target="_blank">Marit Törnsqvist</a>, <a title="website van illustrator Philip Hopman" href="http://www.philiphopman.nl/" target="_blank">Philip Hopman</a> en <a title="website van illustrator Noëlle Smit" href="http://www.noellesmit.nl/" target="_blank">Noëlle Smit</a>.

**Waarin vind jij inspiratie?**  
In de dingen om me heen en in een nieuw verhaal wat ik mag illustreren.

**Las je als kind graag boeken?**  
Ja, ik las heel graag Jip en Janneke en sprookjesboeken.

**Waar ben je op dit moment mee bezig?**  
Met mijn eigen boek en een boek in opdracht voor een schrijfster.

**Heb je een tip voor mensen die ook graag illustrator willen worden?**  
Twijfel niet, ga af op je gevoel en ontwikkel je eigen stijl.

**Wat wil je als illustrator nog bereiken?**  
Heel veel kinderboeken tekenen en misschien ooit eens het prentenboek voor de Kinderboekenweek maken en wie weet ooit eens de Gouden Penseel winnen. Maar eigenlijk is het gewoon erg leuk als kinderen je vertellen dat ze je boek mooi vinden.

**Waar kunnen mensen jouw werk bekijken op internet?**  
Op mijn eigen website <a title="Website van illustrator Francien van Lang" href="http://www.francienvanlang.nl/" target="_blank">francienvanlang.nl</a>

*Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*

<p style="text-align: center;">
  <img class="aligncenter size-full wp-image-5576" title="Sportieve kinderen met spandoek, illustratie Francien van Lang" src="/wordpress/wp-content/uploads/2014/01/kinderen-en-sport.jpg" alt="Sportieve kinderen met spandoek, illustratie Francien van Lang" width="550" height="411" />
</p>
