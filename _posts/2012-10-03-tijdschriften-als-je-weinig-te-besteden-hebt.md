---
title: Tijdschriften als je weinig te besteden hebt
author: redacteur
layout: post
permalink: /2012/10/tijdschriften-als-je-weinig-te-besteden-hebt/
categories:
  - inspiratie
tags:
  - budgettips
  - gratis lezen
  - gratis tijdschrift
  - magazines
  - proefabonnement
  - tijdschriften
  - tips besparen
  - tips gratis tijdschrift
---
<img class="alignright size-full wp-image-2868" title="Buy Nothing New-Maand dag 3" src="http://www.schildertuin.nl/wordpress/wp-content/uploads/2012/10/rozet_BNNM_dag3.png" alt="illustratie blauwe rozet" width="185" height="283" />**Tijdschriften zijn zó leuk, maar ook erg prijzig. Voor een gemiddeld tijdschrift betaal je al snel € 4,-. De meeste mensen lezen een tijdschrift 1x en daarna gaat het de oud papierbak in, zonde eigenlijk.**

Zelf ben ik een ontzettende tijdschriftenfanaat, vooral van de woonbladen. Een tijdje geleden ben ik gestopt om tijdschriften nieuw in de winkel te kopen, er zijn namelijk heel veel manieren om goedkoop of gratis aan tijdschriften te komen.

## Tips voor gratis en voordelige tijdschriften:

**Internet**: zoek eens op de woorden “gratis tijdschrift” en je krijgt 3.400.000 resultaten! Dit betreft veelal gratis proefnummers van magazines. Meestal hoef je alleen je NAW-gegevens in te vullen op een formulier en na een tijdje ontvang je je gratis tijdschrift in de brievenbus. Je loopt overigens wel het risico dat je wordt gebeld met de vraag of je interesse hebt in een abonnement.

**De bibliotheek**: bij veel bibliotheken kun je naast boeken ook tijdschriften lenen. Kijk voor de mogelijkheden bij de bibliotheek in jouw woonplaats.

**Kringloopwinkels:** er zijn gelukkig mensen die hun oude tijdschriften niet in de oud papierbak gooien, maar de moeite nemen ze naar een tweedehands winkel te brengen. Gemiddeld betaal je daar € 0,20 voor een tijdschrift. Je kunt geen al te hoge eisen stellen, de Libelle uit 1986 is er bijvoorbeeld nog steeds verkrijgbaar.

**Rommelmarkten:** ware paradijsjes voor tijdschrift fanaten. Zo kocht ik ooit eens een hele stapel oude Webdesigners voor een paar euro. Die dingen kosten nieuw in de winkel € 8,99. Ik heb er nu nog steeds plezier van.

**Familie, buren, vrienden en kennissen:** laat iedereen weten dat je van tijdschriften houdt en voor je het weet komen stapels oude Donald Ducks, Margrieten en Viva’s jouw kant op.

**Marktplaats:** hele jaargangen kun je er kopen voor weinig.

Veel leesplezier!