---
title: Interview met illustrator Mirthe van der Bijl
author: redacteur
layout: post
permalink: /2013/12/interview-met-illustrator-mirthe-van-der-bijl/
categories:
  - illustraties
  - illustrator in beeld
  - inspiratie
tags:
  - illustraties
  - illustrator
  - interactieve illustratie
  - interview
  - Mirthe van der Bijl
---
**Vierdejaars student Illustratie Mirthe van der Bijl heeft een droom: zij wil graag fulltime illustrator worden. Haar illustraties ontstaan door verschillende materialen te combineren. Haar stijl is speels. Lees in dit interview meer over het werk van Mirthe.**

*tekst: Hilde Reurink*  
* illustraties: Mirthe van der Bijl*

**<img class="alignleft  wp-image-5308" title="foto van illustrator Mirthe van der Bijl" src="/wordpress/wp-content/uploads/2013/12/foto-Mirthe-van-der-Bijl-297x300.jpg" alt="foto-Mirthe-van-der-Bijl" width="238" height="240" />Hallo Mirthe, vertel eens iets over jezelf.**  
Ik ben Mirthe, ik ben 21 jaar, woon in een kleine stad vlakbij Utrecht en studeer in Utrecht op de HKU (Hoge School voor de Kunsten Utrecht). Daar studeer ik nu voor het vierde en laatste jaar illustratie. Ik hou van mijn katten en andere dieren, natuurlijk tekenen en schilderen, videogames spelen, lezen en Britse detectives en andere spannende series kijken.

&nbsp;

**Wanneer besloot je illustrator te worden?<!--more-->**

  
Al sinds ik klein ben heb ik een grote bewondering voor boeken met plaatjes en tekenfilms. Ik vond het voordat ik kon lezen al interessant hoe er een soort klein wereldje in een ‘plaatje’ of film zat. Zelf was ik ook gek op tekenen en dan vooral bij verhaaltjes die ik zelf verzon. Dat is een heleboel jaren gebleven en dan ga je natuurlijk na een tijdje veel serieuzer naar je werk kijken en je verdiepen in kunst en vormgeving. Ik wilde gewoon al die tijd verhalen vertellen met tekenen. Op mijn veertiende wist ik hoe ik dat moest aanpakken, ik wilde naar de HKU na mijn middelbare school.

**Welk materiaal gebruik je om je illustraties te maken?**  
Eerst werkte ik veel met ecoline en andere waterverf, maar tegenwoordig werk ik vooral met mixed media. Ik teken met ecoline, inkt, kleurpotloden en oliepastels en bewerk en knip en plak mijn tekening over of op elkaar in Photoshop.

**Hoe zou je jouw stijl van illustreren omschrijven?**  
Ik denk naïef, mijn stijl is een beetje kinderlijk of wellicht is versimpeld een goed woord. Ik gebruik graag grote vormen en vlakken en weinig lijnen.

**<img class="alignright  wp-image-5314" title="hakmes boven snijplank met balpen, illustratie Mirthe van der Bijl" src="/wordpress/wp-content/uploads/2013/12/illustratie-hakmes-en-balpen-op-snijplank.jpg" alt="illustratie-hakmes-en-balpen-op-snijplank" width="280" height="371" />Je hoort vaak dat een illustrator een eigen handschrift moet hebben, heb jij die? En is het een voordeel of juist een nadeel om een herkenbare tekenstijl te hebben?**  
Ik vind dat mijn handschrift veel vorm heeft gekregen het afgelopen jaar. Het is heel belangrijk je eigen herkenbare stijl te hebben. Niet alleen om origineel te zijn, het is voor opdrachtgevers ook belangrijk dat ze je kunnen herkennen en weten wat ze kunnen verwachten als ze je voor een illustratie vragen. Zelf vind ik het ook leuk om een tijdschrift door te bladeren en te kijken of ik de illustraties herken op illustrator.

**Wat is volgens jou de functie van een illustratie?**  
Ter verduidelijking en uitleg, decoratie, om een verhaal te vertellen, om te promoten, aan te sporen. Beeld kan allerlei functies hebben natuurlijk.

**Werk je in opdracht?**  
Op mijn opleiding krijg ik er natuurlijk heel veel. In het derde jaar kregen we er veel die meer op echte opdrachten zijn gefocust. Tijdens mijn stage bij <a title="portfolio van illustrator Barbara Termorshuizen" href="http://www.bart-illustration.com/" target="_blank">Barbara Termorshuizen</a> heb ik voor het kookboek ‘Met je neus in de boter’ van <a title="Een boek over de reis van drie jongens die met een culinaire camper hun gastronomische dromen najagen" href="http://www.gastrovan.nl/" target="_blank">Gastrovan</a> een (land)kaart mogen tekenen.

**Heb je zelf een voorkeur voor bepaalde opdrachtgevers of opdrachten?**  
Ik hou van opdrachten waarbij er wat punten vaststaan, maar waarbij ik zelf ook nog best wat vrijheid heb om in te vullen. Ook ben ik gek op character design, dus iets met leuke karakters is altijd een opdracht waar ik blij van word. Op het moment ben ik bezig met nadenken over interactieve illustratie en heb hier vorig jaar op school drie blokken aan besteed. Dit vond ik ook ontzettend interessant om te doen.

<div id="attachment_5317" style="width: 460px" class="wp-caption aligncenter">
  <img class="size-full wp-image-5317" title="radijsje in koelkast, illustratie Mirthe van der Bijl" src="/wordpress/wp-content/uploads/2013/12/school-food-illustratie.jpg" alt="school-food-illustratie" width="450" height="318" />
  
  <p class="wp-caption-text">
    Radijsje ontworpen voor The School Food Trust, een organisatie die zorgt dat kinderen o.a. leren wat een gezonde leefstijl is
  </p>
</div>

**Hoe kom je aan nieuwe opdrachten?**  
Veel netwerken. Via-via krijg je de meeste opdrachten, denk ik.

**Maak je gebruik van social media om je eigen werk te promoten?**  
Ik ben actief op <a title="Mirthe van der Bijl op Twitter " href="https://twitter.com/beetjeme" target="_blank">Twitter </a>en <a title="Mirthe  van der Bijl op Tumblr" href="http://mirthebloom.tumblr.com/" target="_blank">Tumblr</a>.

**Kun je leven van je illustraties of heb je ook nog een andere baan ernaast?**  
Momenteel studeer ik. Hopelijk kan ik dan na een tijd als fulltime illustrator aan de slag, maar ik zal waarschijnlijk eerst wat geld er naast moeten verdienen. Maar dat is niet erg, na een tijd zal ik er denk ik wel van kunnen leven.

**Hoe ziet een gemiddelde werkdag van jou eruit?**  
Op een dag waarop ik voor mezelf werk sta ik om 8 uur op, ontbijt achter de computer met het nieuws, Tumblr en Youtube en ga dan aan de slag. De rest van de dag werk ik dan aan mijn fijne bureau, alleen onderbroken door lunch en mijn huisdieren die ik natuurlijk aandacht moet geven. Of door lanterfanten.

**Wat zijn volgens jou belangrijke eigenschappen voor een illustrator?**  
Probleemoplossend zijn, inventief, een wijde blik hebben. En vooral nieuwsgierig en leergierig zijn!

**Ben je lid van een bond of vereniging voor illustratoren?**  
Nee nog niet. Ik zou me hier eigenlijk eens wat meer in moeten verdiepen. Lid worden van <a title="Beroepsorganisatie Nederlandse ontwerpers" href="http://www.bno.nl/" target="_blank">BNO</a> lijkt me een hele goeie. Vooral als je freelancer bent lijkt het me wel goed om toch een eenheid te vormen met mensen die ook voor zichzelf werken. Met wat het Kabinet wilde doen met zelfstandig ondernemers…dan heb je wel een stem nodig.

**Op welke illustratie ben je zelf het meest trots en waarom?**  
Ik ben het meest trots op mijn interactieve illustraties voor een point-and-click-game. Ik had een vijver gemaakt van acryl binder, kikkers, leliebladen van rubber en alles werd een mooi geheel. Vervolgens moest ik bedenken hoe iemand het moest spelen als een spelletje en de figuren animeren. Het is gewoon heel gaaf dat de figuurtjes die plat begonnen op papier dan tot leven komen op de computer door een klik met de muis.

<div id="attachment_5311" style="width: 560px" class="wp-caption aligncenter">
  <img class="size-full wp-image-5311" title="interactief spel point and click met kikker op lelieblad, illustratie Mirthe van der Bijl" src="/wordpress/wp-content/uploads/2013/12/interactieve-illustratie-spel-met-kikker.jpg" alt="interactieve-illustratie-spel-met-kikker" width="550" height="365" />
  
  <p class="wp-caption-text">
    Interactieve illustratie voor een point-and-click game
  </p>
</div>

**Welke andere illustratoren bewonder je?**  
<a title="Portfolio van illustrator Jon Klassen" href="http://jonklassen.tumblr.com/" target="_blank">Jon Klassen</a>, <a title="portfolio illustrator Noëlle Smit" href="http://www.noellesmit.nl/" target="_blank">Noëlle Smit</a>, <a title="Website van illustrator Natalie Lété " href="http://www.nathalie-lete.com/" target="_blank">Natalie Lété</a>, <a title="portfolio illustrator Diana Sudyka" href="http://dianasudyka.com/" target="_blank">Diana Sudyka</a>, <a title="weblog van illustrator Natalie Andrewson" href="http://www.natalieandrewson.com/" target="_blank">Natalie Andrewson</a>, <a title="portfolio illustrator Becca Stadtlander" href="http://beccastadtlander.com/" target="_blank">Becca Stadtlander</a>. Een heleboel eigenlijk. Ik bewonder veel illustratoren die echt hun eigen wereld kunnen creëren. Dat je het gevoel hebt dat hun karakters ergens bestaan en een eigen leven leiden.

**Waarin vind jij inspiratie?**  
Ik vind veel inspiratie op Tumblr, in muziek, boeken, buiten in de bus of midden in een weiland, maar het soort inspiratie verschilt heel erg. Soms zie ik mooie kleuren in de foto van iemands jurk. Uit muziek haal ik vaak ideeën voor verhalen. Het begint vaak met iets natekenen, een vogeltje dat ik buiten zie ofzo en dan komt de context die er bij hoort of een verhaal er vaak vanzelf bij.

**Las je als kind graag boeken?**  
Ja ik was gek op prentenboeken en boeken in het algemeen. We hebben een heel dik boek van Hans Christian Andersen met nog van die ingeplakte illustraties en die illustraties zijn gewoon fantastisch. Ook niet kinderachtig, sommige illustraties waren ook echt eng, zoals sprookjes vaak geschreven zijn. Niet van die gepolijste Disney verhaaltjes. Het mooiste visje van de zee en natuurlijk Rupsje Nooitgenoeg vond ik ook geweldig, mooie platen om lang naar te kijken.

**Waar ben je op dit moment mee bezig?**  
Ik ben op school bezig met een groep medestudenten uit verschillende disciplines onderzoek te doen naar nieuwe manieren van publiceren en hoe kunst/vormgeving en wetenschap samenkomen. We zijn op dit moment bezig te onderzoeken hoe we een app zouden kunnen maken en promoten voor een opdrachtgever.

**Heb je een tip voor mensen die ook graag illustrator willen worden?**  
Elke dag tekenen en kritisch kijken naar wat je beter kunt doen. Als je elke dag tekent (of schildert of kleit of papier machéet) blijf je hopelijk leren. Als je illustrator wordt zou ik vooral proberen steeds nieuwe dingen te leren of uit te proberen zodat je er achter komt wat je goed ligt en hoe je onderwerpen goed tot z’n recht komen.

**Wat wil je als illustrator nog bereiken?**  
Nou, ik wil dit jaar eerst graag afstuderen natuurlijk! Dat wordt ook heel leuk. Ik ben voor mijn afstuderen onderzoek aan het doen naar hoe je interactie en nieuwe media in zou kunnen zetten voor kinderen. Op dat gebied worden ook zo veel bijzondere dingen gedaan. Maar ik zou ook nog graag eens illustraties maken voor kleding, lijkt me heel gaaf als mensen je illustraties dragen.

**<img class="alignleft size-medium wp-image-5319" title="uitnodiging voor festival, illustratie Mirthe van der Bijl" src="/wordpress/wp-content/uploads/2013/12/uitnodiging-300x195.jpg" alt="uitnodiging" width="300" height="195" />Waar kunnen mensen jouw werk bekijken op internet?**  
Mijn blog: <a title="Weblog van Mirthe van der Bijl op Tumblr" href="http://mirthebloom.tumblr.com/" target="_blank">mirthebloom.tumblr.com</a>  
en mijn portfolio: <a title="Portfolio van illustrator Mirthe van der Bijl" href="http://mirtheportfolio.tumblr.com/" target="_blank">mirtheportfolio.tumblr.com </a>

*Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*

<p style="text-align: center;">
  <img class="aligncenter size-full wp-image-5312" title="bordspel Moby Dick, illustraties van Mirthe van der Bijl" src="/wordpress/wp-content/uploads/2013/12/spel-moby-dick-walvisduik.jpg" alt="spel-moby-dick-walvisduik" width="550" height="413" />
</p>
