---
title: Zelf stempels maken van linoleum
author: redacteur
layout: post
permalink: /2011/06/zelf-stempels-maken-van-linoleum/
categories:
  - inspiratie
tags:
  - druktechniek
  - futselplank
  - linoguts
  - linoleum
  - linorollers
  - maak zelf stempel
  - stempelen
  - stempels van linoleum
  - workshop
  - workshop stempel maken
  - zelf stempels maken
---
<img class="alignleft size-thumbnail wp-image-2081" title="zelfgemaakte stempel met een vis" src="/wordpress/wp-content/uploads/2011/06/stempel-vis-150x99.jpg" alt="zelfgemaakte stempel met een vis" width="150" height="99" />**Deze week was ik in een stempelwinkel, een paradijsje voor wie van stempelen houdt. Ze verkochten echter allemaal kant-en-klare stempels en voor een echte creatieveling als ik is kant-en-klaar natuurlijk geen uitdaging. Ik wil zelf stempels maken, maar helaas was het rubber waarvan de stempels gemaakt zijn niet los te koop. Erg jammer! Gelukkig weet ik dat je met linoleum ook heel goed zelf stempels kunt maken. Wil je weten hoe je stempels maakt van linoleum?**

## Linoleum, wat is dat eigenlijk?

Linoleum is een materiaal dat normaal gesproken wordt gebruikt als vloerbedekking. Het is een natuurproduct, er zit o.a. lijnzaadolie, kurk en hars in verwerkt, de rugzijde is van jute.  
Behalve als vloerbedekking wordt linoleum ook gebruikt voor het maken van linosnede‘s, een soort druktechniek.  
Doordat linoleum vrij zacht is kun je het met behulp van speciale gutsen gemakkelijk bewerken. De techniek waarbij je linoleum snijdt of gutst heet linosnede of linoleumsnede.

OK, genoeg theorie, het is tijd om zelf aan de slag te gaan.

## Benodigdheden om zelf een stempel te maken:

  * linoleum<img class="alignright size-full wp-image-2082" title="setje lino verfrollers" src="/wordpress/wp-content/uploads/2011/06/verfrollers.jpg" alt="setje lino verfrollers" width="450" height="298" />
  * gutsen
  * linoroller
  * potlood of balpen
  * wit papier
  * carbonpapier
  * plakband
  * futselplankje
  * verf (acrylverf, textielverf of drukinkt)
  * kwastje
  * oude kranten
  * glasplaat

## Werkwijze linoleum stempels maken:

1. Bedenk eerst wat je op de stempel wilt hebben en teken dat op ware grootte uit op papier. Houd er bij het tekenen al rekening mee dat je witruimtes creëert door linoleum weg te snijden. Alles wat je <span style="text-decoration: underline;">niet</span> wegsnijdt zal worden afgedrukt. Arceer de delen die moeten worden weggesneden in je tekening. <img class="aligncenter size-full wp-image-2078" title="links de stempel, rechts de afdruk van de stempel op textiel" src="/wordpress/wp-content/uploads/2011/06/stempel-en-afdruk.jpg" alt="links de stempel, rechts de afdruk van de stempel op textiel" width="450" height="132" />

2. Nu ga je m.b.v. carbonpapier je tekening overbrengen op het linoleum. Leg de plaat linoleum op een vlakke ondergrond, vervolgens het carbonpapier met de goede kant (de kant waar de inkt zit) op het linoleum. Je kunt het carbonpapier aan de hoeken vastplakken met plakband zodat het niet verschuift terwijl je overtrekt. Ten slotte leg je je tekening met de goede kant boven over het carbonpapier. <span style="text-decoration: underline;">Houd er rekening mee dat je tekening in spiegelbeeld zal worden afgedrukt</span>. Wil je je afbeelding niet in spiegelbeeld, leg dan je tekening met de verkeerde kant op het carbonpapier.

3. Trek met een potlood of balpen de lijnen van je tekening precies na, zet daarbij wat druk, de carboninkt moet namelijk duidelijk zichtbaar op het linoleum worden overgebracht.

4. Als je je tekening hebt overgetrokken kun je het tekenpapier en het carbonpapier verwijderen. Je tekening staat nu op het linoleum.

## Snijden van stempels uit linoleum

5. Het snijwerk kan beginnen, dus pak je gutsenset erbij. <img class="alignright size-medium wp-image-2077" title="setje linogutsen" src="/wordpress/wp-content/uploads/2011/06/linogutsen-300x269.jpg" alt="setje linogutsen" width="300" height="269" />Snij alleen de gearceerde delen van de tekening weg (dit zijn de witruimtes). <span style="text-decoration: underline;">De gutsen zijn scherp, dus snij altijd van je af en pas op voor je vingers</span>. Beweeg de guts mee met de richting van de lijnen. Ik begin altijd met het uitsnijden van de omtrekvormen met een relatief smalle guts, daarna gebruik ik een bredere guts voor de witruimte in de omtrekvorm.

## Futselplank

Om tijdens het gutsen meer kracht te kunnen zetten, kun je gebruik maken van een zogenaamd futselplankje. Een futselplank is een houten plank, bijv. ter grootte van een A4-tje. Aan het ene uiteinde van het plankje bevestig je een houten latje aan de onderkant, aan het tegenoverliggende uiteinde van de plank bevestig je ook een houten latje, maar dan aan de bovenkant van het plankje. Eén van de houten latjes klem je tijdens het werken achter de tafelrand, het andere houten latje zorgt ervoor dat je linoleum niet wegglijdt. Je kunt het futselplankje gemakkelijk zelf maken. <img class="aligncenter size-medium wp-image-2074" title="illustratie van een futselplankje" src="/wordpress/wp-content/uploads/2011/06/futselplankje-300x280.gif" alt="illustratie van een futselplankje" width="300" height="280" />

6. Als je de hele tekening hebt uitgegutst ga je de stempel testen. Bij een kleine stempel breng je m.b.v. een kwastje verf aan op de hoge delen van de stempel, dus niet in de witruimtes. Bij een grote stempel is het handiger om de verf m.b.v. een speciale linoroller op de stempel te rollen. Leg de glasplaat op een tafel, doe er wat verf of drukinkt op en smeer het met de roller goed uit. Rol de verf dan met de linoroller over het oppervlakte van de stempel.

## Stempelen maar!

7. Nu is het grote moment aangebroken. Leg de stempel met de verfkant op een wit papier en druk de stempel goed hard aan met je handen of ga er m.b.v. een linoroller of deegroller overheen. Haal dan voorzichtig het papier van de stempel af en beoordeel het resultaat. Het kan zijn dat je niet tevreden bent, je kunt altijd meer linoleum wegsnijden. Als je teveel hebt weg gesneden heb je natuurlijk wel een probleem, dus wees liever iets te voorzichtig met snijden, bijsnijden kan altijd nog.

8. Om je stempel af te maken plak je je stempel op een houten blokje of -rondje. Het hout fungeert als handvat waardoor je gemakkelijker kracht kunt zetten tijdens het stempelen.<img class="alignright size-medium wp-image-2076" title="zelfgemaakte stempels van linoleum" src="/wordpress/wp-content/uploads/2011/06/kleine-stempels-300x184.jpg" alt="zelfgemaakte stempels van linoleum" width="300" height="184" />

9. Was na het stempelen de verf van je stempel af, zo blijft de stempel bruikbaar. Laat de verf nooit indrogen, want dan wordt de afbeelding steeds vager.

**Wist je dat je ook stempels kunt maken van een [gum][1]?**

&nbsp;

**<span style="text-decoration: underline;">Waarschuwing</span>: het maken van stempels kan verslavend zijn!**

<h2 style="text-align: center;">
  Zelfgemaakte stempels van linoleum
</h2>

<img class="aligncenter size-full wp-image-2075" title="zelfgemaakte stempels van linoleum" src="/wordpress/wp-content/uploads/2011/06/grote-stempels.jpg" alt="zelfgemaakte stempels van linoleum" width="450" height="612" /><img class="aligncenter size-full wp-image-2081" title="zelfgemaakte stempel met een vis" src="/wordpress/wp-content/uploads/2011/06/stempel-vis.jpg" alt="zelfgemaakte stempel met een vis" width="450" height="299" /><img class="aligncenter size-full wp-image-2080" title="zelfgemaakte stempel met sterren" src="/wordpress/wp-content/uploads/2011/06/stempel-sterren.jpg" alt="zelfgemaakte stempel met sterren" width="450" height="445" /><img class="aligncenter size-full wp-image-2079" title="zelfgemaakte stempel met een koekoeksklok" src="/wordpress/wp-content/uploads/2011/06/stempel-koekoeksklok.jpg" alt="zelfgemaakte stempel met een koekoeksklok" width="450" height="602" />

<span style="text-decoration: underline;"><br /> </span>

 [1]: /wordpress/2014/10/zelf-kerstkaart-maken-met-stempel-van-gum/ "Zelf kerstkaart maken met stempel van gum"
