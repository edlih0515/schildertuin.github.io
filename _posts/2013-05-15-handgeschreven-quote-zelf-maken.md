---
title: Handgeschreven quote zelf maken
author: redacteur
layout: post
permalink: /2013/05/handgeschreven-quote-zelf-maken/
categories:
  - DIY
  - inspiratie
tags:
  - handgeschreven quote
  - inpirerend
  - letters tekenen
  - typografie
  - zelf maken
---
Handgeschreven quotes, ben jij ze al tegen gekomen?  
Ze zijn momenteel helemaal hip.  
Vanmorgen heb ik er zelf één gemaakt en het was helemaal niet zo moeilijk.  
Dit is het resultaat: <img class="aligncenter size-full wp-image-3710" src="http://www.schildertuin.nl/wordpress/wp-content/uploads/2013/05/quote1.jpg" alt="handgeschreven quote" width="400" height="529" />

Zin om zelf een mooie quote te maken? Dit heb je ervoor nodig:

  * vel wit papier
  * potlood
  * gum
  * viltstiften

Als je al het materiaal verzameld hebt ga je aan de slag.

  1. Allereerst heb je een uitspraak nodig die je inspirerend vindt. Je kunt natuurlijk op internet zoeken, maar veel leuker is het om er zelf één te verzinnen.
  2. Schrijf de quote op het papier met potlood, het lettertype mag je helemaal zelf verzinnen. Je eigen handschrift, sierlijke kalligrafie letters of stoere blokletters. Verdeel de zin mooi over het papier.
  3. Als je tevereden bent met de vormgeving van de quote, ga je de letters overtrekken met viltstift. Alles in 1 kleur geeft een rustig geheel, het gebruik van meerdere kleuren geeft de quote speelsheid.
  4. Als je quote helemaal is ingekleurd kun je (nadat de viltstiftlijnen zijn opgedroogd) de potloodlijnen uitgummen.

Zo, je eigen handgeschreven quote is klaar!  
Plak hem op je prikbord, hang hem boven je bed of geef hem weg als cadeau aan een bijzonder persoon.