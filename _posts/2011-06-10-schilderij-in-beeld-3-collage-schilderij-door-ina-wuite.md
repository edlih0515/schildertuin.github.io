---
title: 'Schilderij in beeld (3): collage schilderij door Ina Wuite'
author: redacteur
layout: post
permalink: /2011/06/schilderij-in-beeld-3-collage-schilderij-door-ina-wuite/
categories:
  - kunst
tags:
  - collage schilderij
  - Ina Wuite
  - Speelse Kunst
  - vreugde
---
<img class="alignleft size-thumbnail wp-image-1961" title="collage schilderij van Ina Wuite" src="http://www.schildertuin.nl/wordpress/wp-content/uploads/2011/06/schilderij-van-Ina-146x150.jpg" alt="collage schilderij van Ina Wuite" width="146" height="150" />De derde kunstenaar die meedoet aan de rubriek &#8220;Schilderij in beeld&#8221; is Ina Wuite. De Schildertuin heeft Ina een aantal vragen gesteld, benieuwd naar haar antwoorden?<!--more Lees het interview met Ina->-->

Ina stuurde een foto in van een door haar gemaakt collage schilderij:

<img class="aligncenter size-full wp-image-1961" title="collage schilderij van Ina Wuite" src="http://www.schildertuin.nl/wordpress/wp-content/uploads/2011/06/schilderij-van-Ina.jpg" alt="collage schilderij van Ina Wuite" width="450" height="462" />

**1. Wanneer ben je begonnen met schilderen en hoe kwam dat zo? **  
Al jaren geleden. Toen ik 16 was werd mijn interesse voor tekenen en schilderen gewekt. Ik vond het geweldig om zelf een agenda te maken en helemaal vol te plakken en te tekenen.

**2. Wat betekent het schilderen voor jou? **  
Schilderen is voor mij spelen, ontdekken, experimenteren. Het is een manier om dicht bij mezelf te komen, helemaal de diepte in. Ik schilder spontaan en weet niet wat het betekent, het komt van heel diep. En later begrijp ik waarom ik iets heb gemaakt. Voor mij is het een bewustwording van mijn onderbewustzijn.

**3. Hoe kwam je op het idee voor dit schilderij? Wat was je inspiratiebron?**  
Mijn inspiratiebron was een woord en dat woord was &#8220;vreugde&#8221;. Ik wilde een vreugdevolle collage maken na best wel veel &#8220;zware&#8221; kunstwerken.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
Ik heb allemaal stukjes uit ander werk gebruikt. Ik gebruik altijd allerlei technieken en materialen door elkaar (mixed media) zoals schilderen, krassen, waskrijt, cont√©, potlood, enz. Ik heb een tijd geleden heavy gel medium ontdekt, daar kun je ook lekker mee experimenteren.

**5. Heb je nog schildertips voor de lezers?**  
Op mijn website geef ik allerlei tips en ik ben bezig met het ontwerpen van creatieve opdrachtkaarten voor kunstenaars/ creatievelingen (Speelse Kunst-kaarten). Een tip voor altijd: Blijf spelen, ontdekken en experimenteren en denk NOOIT aan het resultaat!

Wil je meer werk van Ina zien? Surf dan naar haar website <a title="bekijk de website van Ina Wuite" href="http://www.speelsekunst.nl/" target="_blank">Speelse Kunst</a>.

De Schildertuin bedankt Ina voor haar inzending.