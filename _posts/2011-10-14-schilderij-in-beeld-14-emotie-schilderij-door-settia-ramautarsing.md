---
title: 'Schilderij in beeld (14): emotie-schilderij door Settia Ramautarsing'
author: redacteur
layout: post
permalink: /2011/10/schilderij-in-beeld-14-emotie-schilderij-door-settia-ramautarsing/
categories:
  - kunst
tags:
  - emotie schilderij
  - Settia Ramautarsing
---
<img class="alignleft size-thumbnail wp-image-2298" title="schilderij-van-Settia-Ramautarsing" src="/wordpress/wp-content/uploads/2011/10/schilderij-van-Settia1-122x150.jpg" alt="schilderij-van-Settia-Ramautarsing" width="122" height="150" />Settia Ramautarsing schildert emoties. Het schilderen is voor haar een echte uitlaadklep. De Schildertuin heeft Settia een aantal vragen gesteld, benieuwd naar haar antwoorden?<!--moreLees het interview met Settia-->

Settia stuurde een foto in van een door haar gemaakt schilderij:

<p style="text-align: center;">
  <img class="aligncenter size-full wp-image-2298" title="schilderij-van-Settia-Ramautarsing" src="/wordpress/wp-content/uploads/2011/10/schilderij-van-Settia1.jpg" alt="schilderij-van-Settia-Ramautarsing" width="450" height="549" />
</p>

**1. Wanneer ben je begonnen met schilderen en hoe kwam dat zo? **  
Mijn eerste aquarel lessen waren therapeutisch bedoeld na de dood van mijn vader. Dit was vanaf mijn negende tot mijn tiende. Pas op mijn vijfentwintigste pakte ik mijn penseel weer op. Ditmaal schilderde ik het verlies van mijn moeder van mij af. Toen maakte ik kennis met olieverf wat mij beviel. Ik schilderde ongeveer twee jaar van tijd tot tijd mijn emoties. Inmiddels schilder ik alweer een aantal maanden, om mijn creatieve geest te bevrijden.

**2. Wat betekent het schilderen voor jou? **  
Het schilderen had voorheen veelal een therapeutische functie en daarnaast was het een uitlaatklep voor mijn negatieve emoties, zoals verdriet en pijn.  
Nu schilder ik allerlei emoties. Bovendien is het voor mij elke keer weer een verrassing wat de uitkomst is. Mijn schilderijen zijn abstract. Ik voel de inspiratie opborrelen, pak mijn penseel en laat me volledig leiden door de creatieve geest.

**3. Hoe kwam je op het idee voor dit schilderij? Wat was je inspiratiebron?**  
Zoals ik al zei heb ik geen directe inspiratiebronnen. Het komt opborrelen. Toen ik klaar was met schilderen en naar het schilderij keek zag ik pijn en melancholie. Ze draagt een groot maar donker en beschadigd hart. Desondanks ziet ze de kleur van het leven.  
Het schilderij deed me toen denken aan het nummer van Nancy Sinatra: &#8216;Friday&#8217;s Child&#8217;.

**4. Vertel eens iets over je schilderij, bijvoorbeeld de gebruikte techniek, de materialen, het kleurenpalet, enzovoort.**  
Dit was de eerste keer dat ik met acrylverf aan de slag ging. Het was flink wennen. De structuur, de droogsnelheid, alles is zo anders dan olieverf.  
Ik kreeg het idee om het donkere en beschadigde hart meer kracht bij te zetten. Dus heb ik twee incisies in het doek aangebracht en met wit garen amateuristisch &#8220;dicht genaaid&#8221;. Zo gaat het ook in het echte leven, je hart breekt, je lapt het weer op je eigen manier op en gaat weer verder.

**5. Heb je nog schildertips voor de lezers?**  
Laat je inspiratie niet tegenhouden door je angst wat anderen ervan zullen vinden.

Wil je meer werk van Settia zien? Surf dan naar haar website <a title="Bekijk het werk van Settia" href="http://whereisset.wordpress.com/" target="_blank">whereisset</a>.

De Schildertuin bedankt Settia voor haar inzending.
