---
title: Leer tekenen door te imiteren
author: redacteur
layout: post
permalink: /2010/09/leer-tekenen-door-te-imiteren/
categories:
  - illustraties
  - inspiratie
tags:
  - Joan Walsh Anglund
  - natekenen
  - teken na
  - tekenstijl
---
<img class="alignleft size-thumbnail wp-image-747" title="School, pentekening" src="/wordpress/wp-content/uploads/2010/09/schoollt-150x108.jpg" alt="pentekening van een school" width="150" height="108" />**De kennis en ervaring van professionele illustratoren en kunstenaars kun je gebruiken om zelf (beter) te leren tekenen. Hoe je dat doet?**  
Verdiep je eens in een tekenstijl die jou persoonlijk erg aanspreekt. Als voorbeeld kun je een prentenboek nemen of een kinderboek met veel illustraties erin. Bekijk eerst eens op je gemak de illustraties.  
Let daarbij op compositie, materiaalgebruik, lijnvoering, kleurenpalet, enzovoort.

### Zelf aan de slag

Nadat je een goed beeld hebt van de tekenstijl is het tijd om zelf potlood en papier erbij te pakken.  
Om te beginnen teken je een relatief eenvoudige illustratie uit het boek na. Doe dit zo precies mogelijk. Teken ook de details en gebruik dezelfde kleuren als de illustrator. Kortom: probeer het plaatje zo exact mogelijk te kopiëren. Als je weinig tot geen tekenervaring hebt, is dit natuurlijk best pittig. Toch leer je juist door natekenen heel erg veel.

Probeer een aantal illustraties na te tekenen tot je het gevoel hebt dat je in de huid bent gekropen van de illustrator.

<img class="aligncenter size-full wp-image-747" title="School, pentekening" src="/wordpress/wp-content/uploads/2010/09/schoollt.jpg" alt="pentekening van een school" width="400" height="290" />

*Deze tekening bedacht ik zelf en heb ik getekend in de stijl van schrijfster/illustrator <a title="afbeeldingen van Joan Walsh Anglund" href="http://www.google.nl/images?hl=nl&q=joan+walsh+anglund&um=1&ie=UTF-8&source=univ&ei=m4SGTMvVCYveOIOc1fYB&sa=X&oi=image_result_group&ct=title&resnum=4&ved=0CDoQsAQwAw&biw=1280&bih=601" target="_blank">Joan Walsh Anglund</a>. *

### Gebruik je eigen fantasie

Dan komt het echte werk: gebruik je eigen creativiteit en probeer een tekening te maken in de stijl van de illustraties die je hebt nagetekend. Maar&#8230; verzin nu zelf een onderwerp. Vind je dit nog te moeilijk, begin dan met het maken van kleine aanpassingen in de illustraties die je hebt nagetekend. Verander bijvoorbeeld een jongetje in een meisje door hem/haar een andere haardracht en kleding te geven. Ook kun je bepaalde voorwerpen vervangen door andere voorwerpen. Of je gebruikt een andere kleurencombinatie. Alles is mogelijk. Probeer wel de originele stijl te benaderen.

Natuurlijk is het niet de bedoeling dat je de nagetekende illustraties voor commerciële doeleinden gaat gebruiken, daarmee schend je het auteursrecht. Ben je wel van plan geld te verdienen met tekenen of schilderen, zorg dan altijd dat je eigen werk maakt, dus geen (bijna) kopieën! Voor privé-gebruik mag je natuurlijk zoveel natekenen als je maar wil!

&nbsp;
