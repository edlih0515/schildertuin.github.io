---
title: Interview met illustrator Riët Stegehuis
author: redacteur
layout: post
permalink: /2013/10/interview-met-illustrator-riet-stegehuis/
categories:
  - illustraties
  - illustrator in beeld
  - inspiratie
tags:
  - illustrator worden
  - interview illustrator
  - interview Riët Stegehuis
  - Riët Stegehuis
  - Riët Stegehuis illustrator
---
### **De Zwolse Riët Stegehuis maakt vrolijke illustraties die veel dynamiek uitstralen. Ze heeft een eigen atelier en ze geeft teken- en schildercursussen. ****De Schildertuin interviewde **Riët** over haar werk als illustrator.  
**

*tekst: Hilde Reurink*  
*illustraties: Riët Stegehuis*

<div id="attachment_4520" style="width: 360px" class="wp-caption alignright">
  <img class="size-full wp-image-4520" title="getekend zelfportret illustrator Riët Stegehuis" alt="getekend zelfportret illustrator Riët Stegehuis" src="/wordpress/wp-content/uploads/2013/10/zelfportret.jpg" width="350" height="354" />
  
  <p class="wp-caption-text">
    getekend zelfportret illustrator Riët Stegehuis
  </p>
</div>

**Wie is Riët Stegehuis?**  
Ik ben 49 jaar, ik ben getrouwd en onze (net aan ArtEZ afgestudeerde) dochter is het huis al een tijdje uit. Ik woon in Zwolle en heb daar ook mijn atelier pal achter ArtEZ, in het Palet gebouw. Hier teken en schilder ik en geef ik op dinsdagavond mijn cursus tekenen/schilderen.  
Behalve illustreren schilder ik songtekstschilderijen, maak ik soms een muurschildering, portretten en gedichten. Mijn grootste hobby, en enige verslaving, is lezen. Verder hou ik van koken, schrijven/rijmen, wandelen/joggen en muziek.

**Wanneer besloot je illustrator te worden?<!--more-->**

  
Van kinds af aan zat ik al in de boeken gedoken en tekende ik. Toen ik toelating deed aan de kunstacademie in Arnhem, wist ik nog niet welke richting ik op wilde. Ik werd ingedeeld bij mode, helemaal fout, bleek later. Zat ik daar met mijn tekenmap tussen allemaal anderen met koffertjes zelfgemaakte kleding. Dat werd dus niets. Aan de AKI (kunstacademie) in Enschede koos ik na 2 jaar Grafische Vormgeving uiteindelijk voor Illustratie. Ik ben in 1988 aan de AKI afgestudeerd als illustrator. In 2008 rondde ik in Zwolle de DBKV af (docentenopleiding).

**Welk materiaal gebruik je om je illustraties te maken?**  
Meestal pen en inkt samen met aquarel, kleurpotlood of plakkaatverf en acrylverf.

**Hoe zou je jouw stijl van illustreren omschrijven?**  
Vrolijk, dynamisch, humoristisch, figuratief.

**Heb jij als illustrator een eigen handschrift? En zo ja, is het een voordeel of juist een nadeel om een herkenbare tekenstijl te hebben?**  
Dat heb ik zeker, men pikt mij er zo uit. Ik zie dat als een voordeel.  
Nadeel kan zijn dat je vast gaat zitten aan een bepaalde stijl. Je moet je wel blijven ontwikkelen.

**Wat is volgens jou de functie van een illustratie?**  
Het voegt iets toe, een bepaalde kijk, sfeer, iets waarin je kunt dwalen of iets kunt herkennen. Het kan ook verduidelijken.  
****

**Voor welke opdrachtgevers werk je zoal?**  
Ik heb gewerkt voor (toen nog) de Zwolse Courant, een project voor de Bibliotheek Zwolle, een boek voor de VOKK over een kind met kanker, verder illustraties gemaakt voor dichtbundels, en onlangs heb ik een herschreven Grimm boek geïllustreerd.  
In 2011 heb ik een eigen boekje met gedichten en illustraties uit laten geven.

<div id="attachment_4528" style="width: 360px" class="wp-caption alignnone">
  <img class="size-full wp-image-4528    " title="De stukgedanste schoentjes, illustratie door Riët Stegehuis" alt="De stukgedanste schoentjes, illustratie door Riët Stegehuis" src="/wordpress/wp-content/uploads/2013/10/stukgedanste-schoentjes.jpg" width="350" height="370" />
  
  <p class="wp-caption-text">
    tekening voor een sprookje van Grimm: de koning met een stukgedanst schoentje
  </p>
</div>

**Wat was je allereerste illustratie-opdracht?**  
De voorkant van een lijst met boeken voor Geschiedenis: een collage van historische koppen in pen en inkt. Ik zat toen in klas 4VWO.  
Of nee, nog iets vroeger: een eigen verhaal met illustratie voor de schoolkrant in 2VWO.

**Heb je zelf een voorkeur voor bepaalde opdrachtgevers of opdrachten? Zo ja, wat is die voorkeur en waarom?**  
Liefst teken ik dieren en mensen, iets educatiefs waarbij ik vrijheid heb binnen een bepaald kader. Maar vooral sprookjes spreken mij van jongs af al aan.

**Werk je ook samen met auteurs?**  
Vorig jaar benaderde de schrijfster van de Grimm bundel mij voor illustraties. Ze wilde een Zwolse illustrator vanwege ons Grimm jaar 2012.  
We hadden rechtstreeks contact, hebben elkaar een paar keer ontmoet, verder contact ging via mail en telefoon. Een erg leuke samenwerking.

**Hoe kom je aan nieuwe opdrachten?**  
Meestal reageer ik zelf op oproepen, soms komt iemand naar mij toe, dat kan ook een contact van vroeger zijn. Ik ga niet actief de boer op, vanwege andere werkzaamheden.  
****

**Kun je leven van je illustraties of heb je ook nog een andere baan ernaast?**  
Ik kan er zeker niet van leven, maar ik heb er nog twee andere banen bij. Al 15 jaar werk ik op een kantoor voor klantenservice voor de vaste inkomsten en sinds 4 jaar heb ik de allerleukste baan: museumdocent/rondleider bij <a title="website Museum de Fundatie, museum voor beeldende kunst in Zwolle en Heino " href="http://www.museumdefundatie.nl/" target="_blank">Museum de Fundatie</a> in Zwolle en Heino.  
Dan zit ik ook nog in het bestuur van kunstenaarsvereniging <a title="website Zwolse Kunstenaarsvereniging Palet" href="http://www.paletzwolle.nl/" target="_blank">Palet</a> als secretaris en in de PR commissie.

**Hoe ziet een gemiddelde werkdag van jou eruit?**  
Om 9 uur ben ik op mijn atelier en werk ik tot ik naar kantoor moet (3 dagen in de week). Op de dagen dat ik niet naar kantoor hoef, zit ik op mijn atelier en/of maak ik andere afspraken in verband met kunst, of ik werk bij de Fundatie. Dit is ook wel eens in de weekenden. Na een bestuursvergadering maak ik notulen en handel ik mail af, meestal ’s avonds.

**Wat zijn volgens jou belangrijke eigenschappen voor een illustrator?**  
Beeldend inzicht, fantasie, vakmanschap, je kunnen inleven in de tekst/het verhaal, flexibel zijn, goed kunnen samenwerken en zakelijk kunnen zijn.

**Ben je lid van een bond of vereniging voor illustratoren?**  
Ja, van <a title="website Zwols Illustratoren Netwerk" href="http://www.zwolsillustratorennetwerk.nl/" target="_blank">ZIN</a> (Zwols Illustratoren Netwerk).

**Op welke illustratie ben je zelf het meest trots en waarom?**  
Moeilijk, maar ik denk toch die van Roda en de Wolf.

<div id="attachment_4547" style="width: 410px" class="wp-caption aligncenter">
  <img class="size-full wp-image-4547 " title="Roda en de wolf (Grimm), illustratie van Riët Stegehuis" alt="Roda en de wolf (Grimm), illustratie van Riët Stegehuis" src="/wordpress/wp-content/uploads/2013/10/roda-en-de-wolf.jpg" width="400" height="434" />
  
  <p class="wp-caption-text">
    Roda en de wolf (sprookje van Grimm), illustratie van Riët Stegehuis
  </p>
</div>

**Welke andere illustratoren bewonder je?**  
O.a. <a title="lees meer over illustrator Charlotte Dematons" href="http://www.lemniscaat.nl/Jeugd/Prentenboeken/auteurs/Charlotte%20%20Dematons" target="_blank">Charlotte Dematons</a>, <a title="lees meer over illustrator Sylvia Weve" href="http://www.leesplein.nl/LL_plein.php?submenu=set_set&id=517" target="_blank">Sylvia Weve</a>, <a title="website van Joep Bertrams" href="http://www.yoopdeloop.com/" target="_blank">Joep Bertrams</a>, <a title="werk van kunstenaar en illustrator Loek Koopmans op Exto" href="http://loekkoopmans.exto.nl/" target="_blank">Loek Koopmans</a> en <a title="Wikipedia pagina over illustrator Peter Vos" href="http://nl.wikipedia.org/wiki/Peter_Vos" target="_blank">Peter Vos</a>.

**Waarin vind jij inspiratie?**  
De natuur, muziek, verhalen, mensen en dieren, spiritualiteit.

**Las je als kind graag boeken? Zo ja, wat waren jouw favoriete (prenten)boeken?**  
JA! Ik was vrijwel altijd binnen te vinden. De tuinen van Dorr van Paul Biegel, en een boek uit 1964 van Pinokkio, van Collodi met tekeningen van <a title="website van Benito Franco Jacovitti, illustreerde o.a. Pinokkio" href="http://www.jacovitti.it/jacovitti/public/dettaglioCategoriaSetNav.jsp?categoriaPadre=1000013" target="_blank">Jaccovitti</a> maakte erg veel indruk, ik heb het nog steeds. Ook tekeningen bij sprookjes van de Zeemeermin en de Nachtegaal (met een hele enge Chinese keizer met lange nagels die in bed lag).  
Er zijn er nog veeeeeel meer, maar dat is een uitputtende lijst.

**Waar ben je op dit moment mee bezig?**  
Ik heb net een serie zwart/wit tekeningen en een omslag in kleur afgerond voor een dichtbundel, en krijg over een week of 2 de sleutel voor een groter zolderatelier net een deur verder. Nu ben ik dus even niet actief op dat gebied.

<div id="attachment_4533" style="width: 360px" class="wp-caption aligncenter">
  <img class="size-full wp-image-4533" title="voorkant gedichtenbundel, illustratie Riët Stegehuis" alt="voorkant gedichtenbundel, illustratie Riët Stegehuis" src="/wordpress/wp-content/uploads/2013/10/omslag-dichtbundel.jpg" width="350" height="465" />
  
  <p class="wp-caption-text">
    illustratie voor de omslag van de nog uit te komen gedichtenbundel “Hameriaanse gedichtenkronkels”
  </p>
</div>

<div id="attachment_4532" style="width: 260px" class="wp-caption aligncenter">
  <img class="size-full wp-image-4532" title="zwart/wit illustratie voor gedichtenbundel door Riët Stegehuis" alt="zwart/wit illustratie voor gedichtenbundel door Riët Stegehuis" src="/wordpress/wp-content/uploads/2013/10/pentekening-oude-vrouw.jpg" width="250" height="271" />
  
  <p class="wp-caption-text">
    een zwart/wittekening (Gigolo) uit de nog uit te komen gedichtenbundel “Hameriaanse gedichtenkronkels”
  </p>
</div>

**Heb je een tip voor mensen die ook graag illustrator willen worden?**  
Véél tekenen naar de waarneming en oefenen met teksten. Het is belangrijk, vind ik, om later veel uit je hoofd te tekenen.  
Een goede opleiding kan je ook verder helpen. Je moet wel van teksten houden en van de combinatie tekst/beeld.

**Wat wil je als illustrator nog bereiken?**  
Meer boeken illustreren, ook nog een paar eigen boeken.

**Meer over Riët Stegehuis en haar werk vind je op:**  
<a title="Colour and Line, portfolio Riët Stegehuis" href="http://www.colourandline.nl/" target="_blank">www.colourandline.nl</a>  
<a title="werk van Riët Stegehuis op site kunstenaarsvereniging Palet" href="http://www.paletzwolle.nl/members/riet-stegehuis/" target="_blank">www.paletzwolle.nl/members/riet-stegehuis/</a>  
<a title="portfolio Riët Stegehuis op site Zwols Illustratoren Netwerk" href="http://www.zwolsillustratorennetwerk.nl/leden/rietstegehuis" target="_blank">www.zwolsillustratorennetwerk.nl/leden/rietstegehuis</a>

***Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*  
**

<div id="attachment_4539" style="width: 410px" class="wp-caption aligncenter">
  <img class="size-full wp-image-4539" title="kus voor de vis, illustratie Grimm boek door Riët Stegehuis" alt="kus voor de vis, illustratie Grimm boek door Riët Stegehuis" src="/wordpress/wp-content/uploads/2013/10/kus-voor-visk.jpg" width="400" height="573" />
  
  <p class="wp-caption-text">
    kus voor de vis, illustratie Grimm boek door Riët Stegehuis
  </p>
</div>
