---
title: Interview met illustrator Tessa van Balen
author: redacteur
layout: post
permalink: /2013/11/interview-met-illustrator-tessa-van-balen/
categories:
  - illustraties
  - illustrator in beeld
  - inspiratie
tags:
  - illustraties Tessan van Balen
  - illustrator
  - interview illustrator
  - Tessa van Balen
---
**Illustrator Tessa van Balen is dol op alles wat aaibaar, kindvriendelijk en kleurrijk is. Pony&#8217;s, paarden en eenhoorns komen veelvuldig terug in haar werk.**  
**De Schildertuin interviewde Tessa over haar werk als illustrator.**

*Tekst: Hilde Reurink*  
*Illustraties: Tessa van Balen*

**<img class="alignright size-full wp-image-4937" title="getekend zelfportret Tessa van Balen" src="/wordpress/wp-content/uploads/2013/11/zelfportret.jpg" alt="getekend zelfportret Tessa van Balen" width="300" height="319" />Vertel eens iets over jezelf.**  
Mijn naam is Tessa van Balen en ik ben 21 jaar. Ik woon in het pittoreske Breukelen. In mijn vrije tijd ga ik graag naar mijn paard en werk ik aan mijn kinderboek.

**Wanneer besloot je illustrator te worden?<!--more-->**

  
Dat idee kwam eigenlijk pas 4 jaar geleden. Ik wilde altijd animator worden. Ik was altijd bezig met het maken van animatiefilmpjes. Maar toen ik merkte dat ik het ontwerpen van zo’n filmpje leuker vond, begon er een lampje te branden. Tekenen deed ik mijn hele leven al, maar ik had er nooit serieuze bedoelingen ermee. Ik wist eigenlijk niet eens dat het kon: mensen die tekenen voor hun beroep, dat is toch raar? Maar na wat zoeken op het internet had ik mijn richting gevonden.

**Volgde je een opleiding of cursus tot illustrator?**  
Ik ben afgestudeerd animator en ik zou dit jaar beginnen aan de Bachelor Illustration op de HKU. Maar het ging anders als gepland, de HKU vond mij te commercieël, ik ben afgewezen. Nu volg ik op zaterdag de opleiding Beeldende Kunst en Vormgeving op de HKU en de rest van de week houd ik mij bezig met mijn eigen bedrijf.

**Welk materiaal gebruik je om je illustraties te maken?**  
Van alles. Van volledig digitaal tot aquarel, acryl en potlood. Maar mijn favoriete medium is toch wel digitaal, zowel in Illustrator als in Photoshop.

<p style="text-align: center;">
  <img class="aligncenter size-full wp-image-4943" title="bruin paard, illustratie Tessa van Balen" src="/wordpress/wp-content/uploads/2013/11/Illustratie-paard.jpg" alt="bruin paard, illustratie Tessa van Balen" width="450" height="318" />
</p>

**Hoe zou je jouw stijl van illustreren omschrijven?**  
Schattig, kleurrijk en aaibaar. Ook vind ik het belangrijk dat de kleur van het scherm af springt.

**Heb jij een eigen handschrift en vind je dat een voordeel of een nadeel? **  
Ja, ik heb een duidelijk eigen handschrift. Voor losse opdrachten experimenteer ik graag, maar mijn eigen boek maak ik volledig in mijn eigen handschrift. Ik vind het wel belangrijk dat je als illustrator allround bent. Je hebt veel te maken met doelgroepen en niet elke stijl werkt voor elke doelgroep.

**Wat is voor jou de belangrijkste functie van een illustratie?**  
Ik geloof heilig in het principe ‘een foto zegt meer dan 1000 woorden’. Illustraties werken hetzelfde als foto’s. Als ik in een hele lange tekst geen illustraties of foto’s zie staan, moet het wel een héle boeiende tekst zijn wil ik het helemaal lezen.

**<img class="alignleft size-full wp-image-4946" title="roze eenhoorn viert verjaardag, illustratie Tessa van Balen" src="/wordpress/wp-content/uploads/2013/11/Illustratie-roze-eenhoorn-jarig.jpg" alt="roze eenhoorn viert verjaardag, illustratie Tessa van Balen" width="250" height="350" />Werk je in opdracht?**  
Ja, ik werk voornamelijk voor opdrachtgevers. Het grootste deel zijn particulieren, maar ik ontwerp ook illustraties voor bedrijven. Van de financiële branche tot een handelsstal in paarden. Als ik af en toe zin heb om iets zelf te maken, ga ik aan de gang met mijn eigen creaties. Mijn favoriet is de roze eenhoorn Gup.

**Wat was je allereerste illustratie-opdracht?**  
Ik geloof dat het een kleurplaat was, haha!

**Heb je zelf een voorkeur voor bepaalde opdrachtgevers of opdrachten?**  
Alles wat in mijn stijl getekend mag worden vind ik leuk! En als het dan ook nog heel lief en schattig moet zijn, ben ik helemaal gelukkig. Maar eigenlijk maakt het me niet uit, ik vind het allemaal leuk!

**Hoe kom je aan nieuwe opdrachten?**  
Vooral via Facebook. Ik heb nu een maand een advertentie op Marktplaats gezet en daar komt ook wel het één en ander op af. Ook zit ik op 99designs.nl. Daar zetten opdrachtgevers hun opdracht op en strijden allerlei creatieven om de winst. Is erg leuk om te doen en je bouwt er een heel divers portfolio mee op.

**Maak je gebruik van social media om je eigen werk te promoten?**  
Ja, het meeste via <a title="Facebookpagina van illustrator Tessa van Balen" href="https://www.facebook.com/Tessadoet" target="_blank">Facebook</a>.

**Heb je weleens een opdracht gekregen via social media?**  
Eigenlijk komen al mijn opdrachten via Facebook. Ik heb een Facebookpagina en via die manier sturen mensen mij vaak een bericht of een e-mail.

<p style="text-align: center;">
  <img class="size-full wp-image-4941 aligncenter" title="man op motor met roze eenhoorn, illustratie van Tessa van Balen" src="/wordpress/wp-content/uploads/2013/11/Favoriete-illustratie.jpg" alt="man op motor met roze eenhoorn, illustratie van Tessa van Balen" width="450" height="264" />
</p>

**Kun je leven van je illustraties of heb je ook nog een andere baan ernaast?**  
Op het moment is het geen grote vetpot. Maar ik woon nog thuis en zo houd ik de kosten laag. Ik ben op zoek naar een parttime of fulltime baan in de grafische sector, maar die zijn lastig te vinden. Al hoop ik natuurlijk dat Tessa Doet ooit helemaal uit gaat groeien tot een bedrijf waar ik van kan leven. Tot die tijd is het vooral oogsten. Het zaaien komt altijd later <img src="/wordpress/wp-includes/images/smilies/icon_smile.gif" alt=":-)" class="wp-smiley" />

**Hoe ziet een gemiddelde werkdag van jou eruit?**  
Ik heb het nu best wel makkelijk. Tussen 7 en 8 uur sta ik op, ontbijt ik en begint mijn werkdag. Tussendoor ga ik naar mijn paard en ‘s avonds werk ik verder. Mijn werkdagen zijn, gok ik, zo’n 10 uur per dag. Maar ik doe niks liever!

**Wat zijn volgens jou belangrijke eigenschappen voor een illustrator?**  
Je moet flexibel zijn, de werktijden kunnen nog wel eens ‘raar’ zijn. Ik werk ‘s nachts het beste, dus het komt voor dat ik om 2 uur ‘s nachts nog zit te tekenen. Ook is sociaal en klantvriendelijk zijn heel belangrijk. Je hebt toch te maken met klanten en je moet jouw visie overbrengen, zodat zij er ook in geloven. Daarnaast is geduld ook wel een goede. Je zit niet altijd in 1 keer op het goede pad, dus het komt af en toe voor dat je een paar uur werk niet kunt gebruiken. En natuurlijk, last but not least, creativiteit. Dat is de belangrijkste eigenschap die je als illustrator moet bezitten vind ik!

<p style="text-align: center;">
  <img class="aligncenter size-full wp-image-4944" title="meisje droomt van eenhoorn, illustratie Tessa van Balen" src="/wordpress/wp-content/uploads/2013/11/Illustratie-droom-meisje-met-eenhoorn.jpg" alt="meisje droomt van eenhoorn, illustratie Tessa van Balen" width="450" height="318" />
</p>

**Ben je lid van een bond of vereniging voor illustratoren?**  
Op dit moment wordt mijn aanvraag bij de <a title="website Beroepsorganisatie Nederlandse Ontwerpers" href="http://www.bno.nl/" target="_blank">BNO</a> verwerkt. Heel serieus dus. <img src="/wordpress/wp-includes/images/smilies/icon_smile.gif" alt=":-)" class="wp-smiley" />

**Welke andere illustratoren bewonder je?**  
Alle medewerkers van <a title="website van Pixar" href="http://www.pixar.com/" target="_blank">Pixar</a>, allemaal zijn ze mijn helden. Wat dat bedrijf allemaal creeërt vind ik heel erg bijzonder.

**Waarin vind jij inspiratie?**  
In alle Pixar films, illustraties en strips. Tijdens een film heb ik ook altijd een aantekeningenboek of schetsboek bij de hand, zodat ik alles op kan schrijven wat ik wil onthouden.

**Las je als kind graag boeken?**  
Ik was lid van de Disney Boekenclub, die boekjes over de bekende Disneyfilms. Ik heb ze nog steeds en ben er dol op!

**Waar ben je op dit moment mee bezig?**  
Naast mijn opdrachten ben ik begonnen met mijn eerste kinderboek te schrijven. Dat is iets wat ik eigenlijk al heel erg lang wil en nu ben ik dit, voor mij totaal onbekende, pad aan het bewandelen.

<p style="text-align: center;">
  <img class="aligncenter size-full wp-image-4939" title="foto bureau Tessa van Balen tijdens het maken van nieuw kinderboek" src="/wordpress/wp-content/uploads/2013/11/Bezig-met-kinderboek.jpg" alt="foto bureau Tessa van Balen tijdens het maken van nieuw kinderboek" width="450" height="336" />
</p>

**Heb je een tip voor mensen die ook graag illustrator willen worden?**  
Doen, doen, doen! Leren doe het je beste door het te doen. Kijk op internet naar goede artiesten. Bestudeer hun werk. Hoe proberen ze de sfeer over te laten komen? Wat voor technieken gebruiken ze? Er zijn duizenden online tutorials te vinden op internet, dat is uren lang leerwerk. En nog leuk om te kijken ook!

**Wat wil je als illustrator nog bereiken?**  
Ik zou graag mijn brood volledig willen verdienen met het illusteren van kinderboeken. En als ik het dan heel bont mag maken, mijn zelf geschreven kinderboeken <img src="/wordpress/wp-includes/images/smilies/icon_smile.gif" alt=":-)" class="wp-smiley" />

**Waar kunnen mensen jouw werk bekijken op internet?**  
Op mijn website kun je mijn portfolio vinden: <a title="portfolio website van Tessa van Balen" href="http://www.tessa-doet.nl/" target="_blank">www.tessa-doet.nl</a>.

*Lees ook de andere <a title="Interviews met illustratoren" href="/wordpress/interviews-met-illustratoren/" target="_blank">interviews met illustratoren</a>!*
