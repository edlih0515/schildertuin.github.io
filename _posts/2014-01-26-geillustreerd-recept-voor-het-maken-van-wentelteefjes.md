---
title: Geïllustreerd recept voor het maken van wentelteefjes
author: redacteur
layout: post
permalink: /2014/01/geillustreerd-recept-voor-het-maken-van-wentelteefjes/
categories:
  - illustraties
  - recepten
tags:
  - geïllustreerd recept
  - Hollands recept
  - illustratie recept
  - recept wentelteefjes
  - smakelijke tekeningen
  - They Draw and Cook
  - wentelteefjes
  - wentelteefjes maken
---
**Geïllustreerde recepten, je ziet ze steeds vaker opduiken in kookboeken, tijdschriften en op weblogs. Neem nou de Amerikaanse website <a title="They Draw and Cook, illustrated recipes by artists from around the world" href="http://www.theydrawandcook.com/" target="_blank">They Draw and Cook</a>, hier vind je prachtig geïllustreerde recepten van artiesten van over de hele wereld.**

Illustrator Francien van Lang startte onlangs een nieuwe Nederlandse blog met de titel <a title="Smakelijke tekeningen, blog met geillustreerde recepten" href="http://kookblokje.blogspot.nl/" target="_blank">Smakelijke tekeningen</a>. Francien vroeg of ik mee wilde doen aan dit project voor illustratoren. Voor bijbehorend weblog maakte ik een geïllustreerd recept voor wentelteefjes.

Het maken van een illustratie is 1 ding, maar de illustratie verweven met een recept, da&#8217;s een heel ander verhaal! Ik vond het nogal een uitdaging, maar het is toch gelukt, zie hier mijn recept voor wentelteefjes:

<p style="text-align: center;">
  <img class="aligncenter size-full wp-image-5552" title="Maak zelf wentelteefjes met dit recept, illustratie Hilde Reurink " src="http://www.schildertuin.nl/wordpress/wp-content/uploads/2014/01/recept_wentelteefjes.jpg" alt="geillustreerd recept voor maken wentelteefjes, illustratie Hilde Reurink " width="500" height="707" />
</p>

**Zó maakte ik dit recept:**

  1. Brainstormen: welk recept ga ik illustreren? Ik wilde niet te moeilijk beginnen en kwam uit op wentelteefjes. Wentelteefjes zijn echt een traktatie, ik vind ze zelf ontzettend lekker. Wentelteefjes zijn heerlijk makkelijk te maken en een ideale manier om van je restjes witbrood, ei en melk af te komen!
  2. Ik zocht een simpel recept voor wentelteefjes. De letterlijke tekst van het recept verving ik door mijn eigen woorden.
  3. Ik maakte een lijstje van de benodigde ingrediënten en zocht daar vervolgens fotomateriaal bij en illustraties uit mijn eigen (inmiddels vrij grote) archief.
  4. De opzet van de illustratie: In Photoshop maakte ik een nieuw document aan op A4-formaat. Ik verdeelde het oppervlak in 3 delen en gaf elk deel een andere kleur. Om de kleurvlakken duidelijk van elkaar te scheiden voegde ik witte randen toe, dat geeft een mooi contrast.
  5. De titel van het recept; de keuze van het lettertype bepaalt voor een groot deel de uitstraling van het recept. Ik koos voor een informeel font met een handgeschreven uiterlijk. Op de website <a title="Font Squirrel, free fonts" href="http://www.fontsquirrel.com/" target="_blank">Font Squirrel</a> vind je ontzettend veel mooie (en gratis!) fonts.
  6. Dan het plaatsen van de foto&#8217;s en illustraties die ik had uitgezocht. Het moeilijkste is om een illustratie te krijgen die in evenwicht is. De lay-out moet goed zijn. Tekst en beeld moeten elkaar op een harmonieuze manier aanvullen.
  7. Toevoegen van de andere teksten.
  8. Laatste check: moet er nog iets worden gewijzigd aan de kleuren? Zijn de vlakken goed verdeeld? Foto&#8217;s verkleinen of vergroten?
  9. Het geïllustreerde recept is klaar voor publicatie.