---
title: Interview met illustrator Marijke Klompmaker
author: redacteur
layout: post
permalink: /2014/03/interview-met-illustrator-marijke-klompmaker/
categories:
  - illustraties
  - illustrator in beeld
  - inspiratie
tags:
  - educatieve illustraties
  - illustraties
  - illustrator
  - interview illustrator
  - kinderboeken
  - Marijke Klompmaker
  - tips illustrator worden
---
**Illustrator Marijke Klompmaker leerde ik kennen via LinkedIn. Eind december vorig jaar volgde ik bij haar een workshop illustreren, het was een erg gezellige en inspirerende dag. Marijke is een ervaren illustrator die niet bang is nieuwe wegen in te slaan en ze wilde graag meewerken aan dit interview.  
**

*tekst: Hilde Reurink*  
* illustraties:* *Marijke Klompmaker*

**Hoi Marijke, vertel eens iets over jezelf.**<img class="alignright  wp-image-5974" title="dit is illustrator Marijke Klompmaker" src="/wordpress/wp-content/uploads/2014/03/Marijke-Klompmaker-foto.jpg" alt="foto van illustrator Marijke Klompmaker" width="240" height="360" />  
Ik ben Marijke Klompmaker en ik ben al heel lang illustrator (zo&#8217;n 20 jaar&#8230;!). Ik heb een atelier in Groningen, met 8 anderen zit ik in een oud pand.  
Ik maak werk voor kinderboeken (laatst bijvoorbeeld een omslag en 10 zwart-wit tekeningen voor een 8+ boekje), ik teken 8 keer per jaar illustraties voor een uitgave van Veilig Verkeer Nederland en illustreer soms voor educatieve methodes.

Daarnaast ben ik me nu ook meer op &#8216;volwassenen&#8217; aan het richten. In het begin deed ik dat ook, dat is wat weggezakt, maar ik wil het graag weer oppakken.  
Een hele nieuwe doelgroep is bijvoorbeeld ZZP&#8217;ers met een website.

**Wanneer besloot je illustrator te worden?<!--more-->**

  
Na de middelbare school wilde ik eigenlijk naar de kunstacademie, maar dat durfde ik toen nog niet. Ik ben eerst naar de Pedagogische Academie gegaan, maar voor leerkrachten was er bijna geen werk. Ik heb alsnog de stoute schoenen aangetrokken en ben naar de kunstacademie Minerva (Groningen) gegaan, richting illustratieve vormgeving.

**Welk materiaal gebruik je om je illustraties te maken?**  
Papier, inkt, acryl, plakkaatverf. Ik maak momenteel ook collages, met de hand. De computer gebruik ik (nog) bijna niet.

**Hoe zou je jouw stijl van illustreren omschrijven?**  
Het was eerst schilderachtig, sfeervol. Op dit moment vind ik het leuk om een andere kant op te gaan: strakker en grafischer.

**<img class="alignleft size-full wp-image-5980" title="mijnheer Bril met slak, een illustratie van Marijke Klompmaker" src="/wordpress/wp-content/uploads/2014/03/mijnheeer-bril_slak.jpg" alt="mijnheer Bril met slak, een illustratie van Marijke Klompmaker" width="350" height="358" />Is het voor een illustrator een voordeel of juist een nadeel om een herkenbare tekenstijl te hebben?**  
Het is wel belangrijk. Opdrachtgevers weten dan waar ze aan toe zijn, wat ze ongeveer zullen krijgen. Ook is het belangrijk voor jou als &#8216;merk&#8217;. Als je langer bezig bent krijg je vanzelf een eigen handschrift.

**Wat is volgens jou de functie van een illustratie?**  
Dat hangt van de opdracht af. Als ik een educatieve illustratie maak moet &#8216;ie verduidelijken. Als ik voor een leesboek teken, wil ik zelf graag iets aan het verhaal toevoegen. Soms heb je zo&#8217;n leuke samenwerking met een schrijver, dat hij/zij iets niet schrijft, zodat jij het kunt tekenen. Een grapje wordt bijv. pas duidelijk door de tekening die erbij staat. Dat is natuurlijk superleuk, maar komt niet zo vaak voor.

**Werk je in opdracht? Zo ja: voor welke opdrachtgevers werk je zoal?**  
Ja, voor Veilig Verkeer Nederland, uitgeverij Manteau, (educatieve) uitgeverij Malmberg, en ik heb net voor omroep Friesland gewerkt.

**Wat was je allereerste illustratie-opdracht?**  
Dat was een decor voor een musical! Erg leuk om te doen, ook heel arbeidsintensief, omdat ik ook hielp het decor te maken. Ik verdiende natuurlijk maar een schijntje voor de hoeveelheid tijd die ik erin stak. De schrijver van de musical is later mijn vriend geworden.  
Dubbelleuke opdracht dus&#8230;

**Heb je zelf een voorkeur voor bepaalde opdrachtgevers of opdrachten?**  
Ik vind opdrachten waarbij ik mijn fantasie kan gebruiken het leukst. Maar nu vind ik het ook leuk om mee te denken met andere ZZP&#8217;ers. Voorbeeld: een yoga-docente wil een advertentie maken voor haar yoga-reizen. Wat voor illustratie is hierbij goed en hoe kan ze die het beste inzetten?

<p style="text-align: center;">
  <img class="aligncenter size-full wp-image-5977" title="deze illustratie maakte Marijke Klompmaker voor een advertentie voor Yoga-reizen" src="/wordpress/wp-content/uploads/2014/03/Souljoy-yoga-illustratie.jpg" alt="illustratie van Marijke Klompmaker voor een advertentie voor Yoga-reizen" width="550" height="413" />
</p>

**Werk je ook samen met auteurs? Zo ja, hoe verloopt zoʼn samenwerking dan? **  
Als ik een leesboek illustreer probeer ik altijd contact te krijgen met de schrijver, via de mail of per telefoon. Ik vind het goed om te weten wat de visie van de schrijver is, en vaak stelt de schrijver het erg op prijs dat je je zo in het boek verdiept. Zelf vind ik het ook fijner werken.

**Hoe kom je aan nieuwe opdrachten?**  
Ik word eigenlijk altijd gevraagd. Omdat ik de laatste tijd wat minder opdrachten heb, heb ik een marketingcursus gevolgd. Ik heb mijn website aangepast (zoekmachinevriendelijker laten maken en ik heb de teksten verbeterd). Ook laat ik actiever aan mensen weten dat ik graag ergens illustraties voor maak. Daarnaast heb ik een <a title="weblog van illustrator Marijke Klompmaker" href="http://www.marijkeklompmaker.com/website/marijke-klompmaker-illustrator-groningen-blog/" target="_blank">blog</a>, waar mensen zich sinds kort ook voor kunnen inschrijven. Iedere week zet ik er een nieuw werk op. Het leuke is dat ik er zelf helemaal door word geïnspireerd.

**<img class="alignleft size-full wp-image-5988" title="mijnheer Bril salueert, een illustratie van Marijke Klompmaker" src="/wordpress/wp-content/uploads/2014/03/strip-Bril-salueert.jpg" alt="mijnheer Bril salueert, een illustratie van Marijke Klompmaker" width="350" height="383" />Maak je gebruik van social media om je eigen werk te promoten?**  
Yep! Ik ben vanwege het werk op Facebook gegaan, en heb er (naast een persoonlijk account, waar ik ook voornamelijk werk op zet) een <a title="Facebook pagina van illustrator Marijke Klompmaker" href="https://www.facebook.com/pages/Marijke-Klompmaker-Illustration/1410604912493846" target="_blank">Facebook bedrijfspagina</a>.

**Kun je leven van je illustraties of heb je ook nog een andere baan ernaast?**  
Ik kan leven van het illustreren, maar het is geen vetpot. Ik geef in mijn atelier ook twee keer per week een tekencursus aan kinderen. Dat is een kleine aanvulling, qua financiën.  
Tip: word lid van Pictoright. Ik merk wel eens dat er illustratoren zijn die er geen lid van zijn. Je laat geld liggen als je het niet doet, en het kan een substantieel bedrag zijn.

**Hoe ziet een gemiddelde werkdag van jou eruit?**  
Ik ga alle 5 werkdagen naar mijn atelier. Drie dagen tot 14.15 uur, de andere twee dagen tot 18.00 uur. Bij die twee lange dagen zit wel de tekencursus in, &#8216;s middags, dan kan ik dus niet illustreren.

**Wat zijn volgens jou belangrijke eigenschappen voor een illustrator?**  
Uiteraard goed kunnen tekenen. Maar ik ken ook wel illustratoren die niet zó goed kunnen tekenen en toch succesvol zijn. Doorzettingsvermogen is heel erg belangrijk en ook: goed kunnen netwerken. Ik ben daar zelf nooit sterk in geweest, maar het valt wel te leren. Er zijn ontzettend veel illustratoren, dus het is belangrijk dat je een eigen stijl hebt. Je wordt gekozen voor een opdracht omdat ze jouw werk mooi/goed vinden. Dan moeten ze je wel eerst zien te vinden, dus een website hebben is ook belangrijk..

**Ben je lid van een bond of vereniging voor illustratoren?**  
Ja, ik ben lid van <a title="website FNV Kiem, de vakbond voor werknemers, freelancers, kleine zelfstandigen, starters en uittreders in de kunsten, informatie-industrie, entertainment en media" href="http://www.fnv-kiem.nl/" target="_blank">FNV Kiem</a> (komt op voor kunstenaars).

**Op welke illustratie ben je zelf het meest trots en waarom?**  
Ik ben het meest blij met werk dat nooit is uitgeven, over meneer Bril. En ik ben trots op een vrij werk, &#8216;de Kira&#8217;s&#8217;.

<p style="text-align: center;">
  <img class="aligncenter size-full wp-image-5982" title="de Kira's, illustratie met meisje en wolf, getekend door Marijke Klompmaker" src="/wordpress/wp-content/uploads/2014/03/wolf.jpg" alt="de Kira's, illustratie met meisje en wolf, getekend door Marijke Klompmaker" width="350" height="490" />
</p>

**Welke andere illustratoren bewonder je?**  
De Australische illustrator <a title="website van illustrator Shaun Tan" href="http://www.shauntan.net/" target="_blank">Shaun Tan</a>, en dan vooral een PRACHTIG boek &#8216;verhalen uit een vreemde voorstad.&#8217; En een ander boek van hem, over emigratie, &#8216;Arrival&#8217;, zonder tekst. Pfff&#8230;over &#8216;goed kunnen tekenen&#8217; gesproken&#8230;Hij schrijft ook nog heel goed, een supertalent dus. Niet alles van hem vind ik mooi trouwens, maar deze twee&#8230;

**Waarin vind jij inspiratie?**  
Het bekijken van kunst, en werk van andere illustratoren.

**Las je als kind graag boeken? Zo ja, wat waren jouw favoriete (prenten)boeken?**  
Ja, ik heb ze verslonden als kind. Pulp, zoals alle boeken van Enid Blyton, maar ook boeken van An Rutgers van der Loeff, of een heel zielig boek van Jaap ter Haar geloof ik, over een jongen die blind werd.

**Waar ben je op dit moment mee bezig?**  
Ik ben nu bezig met het maken van schetsen voor tekeningen voor Veilig Verkeer Nederland. Die stuur ik komende week op, en als er aanmerkingen zijn verwerk ik die en maak ze definitief.

**Heb je een tip voor mensen die ook graag illustrator willen worden?**  
Er zijn heel veel illustratoren, en toen ik begon had ik me eigenlijk niet zo gerealiseerd dat je ook een goeie ondernemer moet zijn. Dat heb ik met vallen en opstaan wel geleerd, maar ik was er niet voor in de wieg gelegd.

**Wat wil je als illustrator nog bereiken?**  
Ik wil graag nog een keer een prentenboek maken. En nog meer een eigen stijl ontwikkelen waar ik echt heel blij mee ben. Eigenzinniger durven tekenen.

**Waar kunnen mensen jouw werk bekijken op internet?**  
Op mijn eigen website: <a title="website van illustrator Marijke Klompmaker" href="http://www.marijkeklompmaker.com/" target="_blank">www.marijkeklompmaker.com</a> en op m&#8217;n bijbehorende <a title="weblog van illustrator Marijke Klompmaker" href="http://www.marijkeklompmaker.com/website/marijke-klompmaker-illustrator-groningen-blog/" target="_blank">blog</a> (en als je het leuk vind kun je je hiervoor inschrijven!).

<span style="color: #000000;"><em>Lees ook de andere <a title="Interviews met illustratoren" href="/wordpress/interviews-met-illustratoren/" target="_blank"><span style="color: #000000;">interviews met illustratoren</span></a>!</em></span>

<p style="text-align: center;">
  <img class="aligncenter size-full wp-image-5984" title="vis uit de kom, illustratie voor de weblog van Marijke Klompmaker" src="/wordpress/wp-content/uploads/2014/03/weblog-vis-uit-de-kom.jpg" alt="vis uit de kom, illustratie voor de weblog van Marijke Klompmaker" width="550" height="258" />
</p>

&nbsp;
