---
title: Interview met illustrator Charis Felice
author: redacteur
layout: post
permalink: /2013/10/interview-met-illustrator-charis-felice/
categories:
  - illustraties
  - illustrator in beeld
  - inspiratie
tags:
  - Charis Felice
  - Charis Felice illustrator
  - fair trade kleding webshop
  - interview illustrator
  - The Doors of Perception
  - webshop Charis Felice
---
**Charis Felice maakt in haar vrije tijd illustraties. Ze heeft twee stijlen: vrolijk/kleurrijk/dromerig en direct/kritisch. Inspiratie haalt ze uit diverse kunststromingen.  
De Schildertuin interviewde Charis over haar werk als illustrator.**

*tekst: Hilde Reurink*  
*illustraties: Charis Felice*

<div id="attachment_4719" style="width: 310px" class="wp-caption alignright">
  <img class="size-full wp-image-4719 " src="http://www.schildertuin.nl/wordpress/wp-content/uploads/2013/10/foto-Charis-Felice.jpg" alt="foto van Charis Felice" width="300" height="300" />
  
  <p class="wp-caption-text">
    Charis Felice, fotografie: Carlijn Huys
  </p>
</div>

**Hallo Felice, vertel eens iets over jezelf.**  
Mijn naam is Charis Felice en ik ben 29 jaar. Illustreren is voor mij een zoektocht, een manier om mij creatief te uiten. Hier op de Oudegracht in Utrecht vind ik volop inspiratie voor mijn illustraties, op straat en in mijn hoofd. Het liefst draai ik op de achtergrond vrolijke deep house, goatrance, hardcore, dubstep of luister ik naar psychedelische jaren 60 muziek terwijl ik wat schetsjes maak.

**Wanneer besloot je illustrator te worden?<!--more-->**

  
Mijn ouders gingen in mijn kindertijd heel vaak naar de kerk en op bezoek bij mensen. Op die plekken moest ik vaak stil zitten, iets wat ik echt bijzonder saai vond. Ik was toen al heel creatief. Thuis knutselde ik het allerliefst en ik verveelde me nooit. Mijn moeder gaf mij en mijn broertjes schetsboeken en spelletjesboeken mee zodat we toch iets te doen hadden tijdens deze bijeenkomsten. Op die manier leerde ik steeds beter tekenen en knutselde ik wat minder toen ik wat ouder was. Zo heb ik gedisciplineerd mijn tekenvaardigheden en passie voor tekenen ontwikkeld. Zo zijn die bijeenkomsten toch een voordeel voor me geweest.

**Volgde je een opleiding of cursus tot illustrator?**  
Ik heb mezelf geleerd te tekenen. Ik ben sowieso een doener. Ik ben geen schooltype, maar wel leergierig. Omdat ik nieuwsgierig was heb ik ervoor gekozen de opleiding vormgeving/illustratie te volgen aan de kunstacademie. Op de academie heb ik voornamelijk geleerd te denken in concepten. Het theorievak wat mij het meest boeide was beeldanalyse. Het is handig om de psychologie achter beeld te weten.

**Welk materiaal gebruik je om je illustraties te maken?**  
Het liefst gebruik ik een gewone balpen om mee te beginnen. Hiermee maak ik ideeën en schetsen. Met balpen zie je alle &#8220;foutjes&#8221; die je gemaakt hebt, dit vind ik wel interessant. Voor de uiteindelijke illustratie bedenk ik van tevoren welke techniek het beste past bij hetgeen ik wil illustreren. Ik vind het ook erg leuk om met grafische technieken te werken omdat het voor mezelf dan nog een beetje een verrassing is wat er uit gaat komen. Linoleum is mijn favoriet.

**<img class="size-full wp-image-4729 alignright" title="'one way ticket to paradise', illustratie Charis Felice" src="http://www.schildertuin.nl/wordpress/wp-content/uploads/2013/10/one-way-ticket-to-paradise.jpg" alt="'one way ticket to paradise', illustratie Charis Felice" width="400" height="382" />Hoe zou je jouw stijl van illustreren omschrijven?**  
Mijn stijl is op het eerste gezicht vrolijk en kleurrijk en bestaat uit gekleurde vlakken. Ik vind het interessant om dromerige thema&#8217;s in de breedste zin van het woord te gebruiken. In mijn vrije tijd vind ik het juist leuk om directe en kritische illustraties en tekeningen te maken over wat ik meemaak of wat er in mijn hoofd speelt. Meestal zijn dat zwarte lijntekeningen, precies het tegenovergestelde van wat ik in opdracht doe.

**Heb jij een eigen stijl? En vind je dat een voordeel of juist een nadeel?**  
Ik heb zelf wel een herkenbare stijl. Het is niet zo dat dit de enige manier is waarop ik kan tekenen. Het heeft voor- en nadelen om je op een eigen handschrift te focussen. Ik denk dat het ook een nadeel kan zijn als je een herkenbare stijl hebt omdat je maar van 1 kant belicht wordt als illustrator en dat je aan je keuze vast zit. Natuurlijk krijg je met een herkenbare stijl wel meer bekendheid en identiteit als artiest in plaats van dat je wordt gezien als iemand die plaatjes tekent. Het is dus een keuze die je maakt.

**Wat is voor jou de functie van een illustratie?**  
Mensen nieuwsgierig maken naar de tekst, entertainment, mensen laten nadenken over onderwerpen, mensen een ander perspectief laten zien van een tekst, een sfeer neerzetten die de doelgroep aanspreekt, juiste mensen (doelgroep) bereiken, je mening uiten als bedrijf door middel van een illustratie of huisstijl, je mening uiten als illustrator met je illustraties, mensen een nieuwe wereld laten ervaren.

**Maak je gebruik van social media om je eigen werk te promoten?**  
Ja, ik gebruik <a title="webshop van Charis Felice op Facebook" href="http://www.facebook.com/CharisFeliceWebshop" target="_blank">Facebook</a> en <a title="Charis Felice op LinkedIn" href="http://nl.linkedin.com/pub/charis-felice/29/491/320" target="_blank">LinkedIn</a>.

**Kun je leven van je illustraties of heb je nog een andere baan ernaast?**  
Ik illustreer omdat ik dit graag doe. Daarom neem ik ook niet elke opdracht aan. Op dit moment heb ik een baan en illustreer ik in mijn vrije tijd.  
Dit wil niet zeggen dat ik geen geld vraag voor mijn werk. Ik werk er tenslotte hard voor en in een illustratie zitten vele uurtjes. Hier wordt vaak te nonchalant over gedacht door mensen die zich hier niet mee bezig houden.

**Wat zijn volgens jou belangrijke eigenschappen voor een illustrator?**  
Ondernemend zijn en gepassioneerd met betrekking tot je werk.

<div id="attachment_4732" style="width: 560px" class="wp-caption aligncenter">
  <img class="size-full wp-image-4732 " title="fairtrade brochure met illustraties van Charis Felice" src="http://www.schildertuin.nl/wordpress/wp-content/uploads/2013/10/fairtrade-brochure.jpg" alt="fairtrade brochure met illustraties van Charis Felice" width="550" height="320" />
  
  <p class="wp-caption-text">
    fairtrade brochure met illustraties van Charis Felice
  </p>
</div>

**Op welke illustratie ben je zelf het meest trots en waarom?**  
Meestal is dat het laatste werk waar ik mee bezig ben. Als illustrator ontwikkel je jezelf steeds en in mijn laatste werk verwerk ik het meest recente van wat ik geleerd heb. Verder ben ik meestal het meest trots op werk wat dicht bij mezelf ligt en niet persé wat andere mensen begrijpen of goed vinden.

**Welke andere illustratoren bewonder je?**  
<a title="website van illustrator Nina Maissouradze" href="http://www.ninomay.nl/" target="_blank">Nina Maissouradze</a>, <a title="website van illustrator Paul Faassen" href="http://www.paulfaassen.nl/" target="_blank">Paul Faassen</a> en <a title="werk van illustrator Marta Zuravskaja op Behance" href="http://www.behance.net/martazhur" target="_blank">Marta Zuravskaja</a>. Mijn interesse in illustratoren verschuift wel steeds weer, omdat ik mezelf ook nog steeds ontwikkel.

**Waarin vind jij inspiratie?**  
Voornamelijk door in nieuwe onderwerpen te duiken. Ik kom spontaan elke keer weer een ander onderwerp tegen wat me boeit en waar ik dieper in duik. Dit heeft meestal niks te maken met illustratie. Ook uit diverse kunststromingen valt veel inspiratie te halen. Inspiratie kan je niet afdwingen, het heeft meer te maken met het open staan voor nieuwe dingen en onderwerpen.

**Las je als kind graag boeken? Zo ja, wat waren jouw favoriete (prenten)boeken?**  
Ik verslond boeken (het liefst met een zak chips ernaast!). Uit de bibliotheek had ik vrijwel alle kinderboeken gelezen, behalve die van Thea Beckman, want die waren naar mijn mening iets te serieus en te weinig fantasierijk, vond ik toen. Ik was helemaal dol op <a title="lees meer over het boek Marietje Appelgat en haar vieze vrienden van Lydia Rood" href="http://www.lydiarood.nl/paginas/boeken/appelgat.htm" target="_blank">Marietje Appelgat en haar vieze vrienden</a>, pop-up boeken en natuurlijk de boeken van Roald Dahl.

**Waar ben je op dit moment mee bezig (op illustratie-gebied)?**  
Ik ben bezig met een geïllustreerde versie van het boek ‘<a title="The Doors of Perception is een boek van Aldous Huxley, lees meer op Wikipedia" href="http://nl.wikipedia.org/wiki/De_Deuren_der_Waarneming" target="_blank">The Doors of Perception</a>’. Ik heb het boek niet letterlijk geïllustreerd, maar heb me laten inspireren door psychedelisch werk en ervaringen. Dit werk is op mijn <a title="bekijk illustraties voor The Doors of Perception van Charis Felice" href="http://charisfelice.nl/portfolio_tag/thedoorsofperception/" target="_blank">portfolio</a> website te bekijken.

<div id="attachment_4725" style="width: 560px" class="wp-caption aligncenter">
  <img class="size-full wp-image-4725" title="'Snaketree', illustratie voor The Doors of Perception van Charis Felice" src="http://www.schildertuin.nl/wordpress/wp-content/uploads/2013/10/illustratie-linoleum-boom.jpg" alt="'Snaketree', illustratie voor The Doors of Perception van Charis Felice" width="550" height="275" />
  
  <p class="wp-caption-text">
    &#8216;Snaketree&#8217;, illustratie voor The Doors of Perception van Charis Felice
  </p>
</div>

**Heb je een tip voor mensen die ook graag illustrator willen worden?**  
Gewoon doen en niet teveel twijfelen. Leer iets over conceptdenken, maar daar hoef je niet 4 jaar lang voor naar een kunstacademie. Sta gewoon volledig achter je illustraties en laat andere mensen maar lekker zeggen wat ze willen. Het beste leer je door te doen en feedback over je portfolio kan je ook aan je (toekomstige) opdrachtgevers vragen of aan andere illustratoren. Een illustrator is een ondernemer.

**Wat wil je als illustrator nog bereiken?**  
Een autonome illustrator zijn, onafhankelijk van opdrachtgevers.

**Waar kunnen mensen jouw werk bekijken op internet?**  
webshop: <a title="bezoek de webshop met fair trade kleding van Charis Felice" href="http://www.charisfelice.com/" target="_blank">www.charisfelice.com</a>  
portfolio: <a title="bekijk het online portfolio van Charis Felice" href="http://charisfelice.nl/" target="_blank">www.charisfelice.nl</a>

***Lees ook de andere <a title="Interviews met illustratoren" href="http://www.schildertuin.nl/wordpress/interviews-met-illustratoren/" target="_blank">interviews met illustratoren</a>!*  
**

<img class="alignnone size-full wp-image-4734" title="poster met zakenman en Wifi, illustratie Charis Felice" src="http://www.schildertuin.nl/wordpress/wp-content/uploads/2013/10/charis_felice_zakenman_wifi.jpg" alt="poster met zakenman en Wifi, illustratie Charis Felice" width="250" height="325" /> <img class="alignnone size-full wp-image-4735" title="poster met meisje en Wifi, illustratie Charis Felice" src="http://www.schildertuin.nl/wordpress/wp-content/uploads/2013/10/poster-op-kantoor.jpg" alt="poster met meisje en Wifi, illustratie Charis Felice" width="250" height="335" />