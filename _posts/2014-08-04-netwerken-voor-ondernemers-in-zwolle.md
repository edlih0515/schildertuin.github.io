---
title: Netwerken voor ondernemers in Zwolle
author: redacteur
layout: post
permalink: /2014/08/netwerken-voor-ondernemers-in-zwolle/
categories:
  - tips ondernemers
  - Zwolle
tags:
  - 'Bites &amp; Business Zwolle'
  - Business Moms Overijssel
  - Business Moms Zwolle
  - netwerkdiner
  - netwerken Zwolle
  - ondernemers
  - opdrachten via netwerken
  - Open Coffee Zwolle
  - tips ondernemers
  - zelfstandig ondernemers
---
**Als zelfstandig ondernemer kun je nieuwe opdrachten binnenhalen door te netwerken.**  
**Klinkt mooi, maar werkt dat echt zo?**  
**Ja! tenminste, volgens alle marketingboeken die ik lees;). Netwerken zou je écht verder helpen.**  
**Mmm…van het woord netwerken alleen al kreeg ik koudwatervrees, moest ik dat écht gaan doen???**

## Opdrachten via netwerken?

Goed dan. Met lood in m’n schoenen ging ik in 2011 voor het eerst naar een netwerkbijeenkomst. Het was de Open Coffee in Zwolle.  
Vragen als ′Hoe begin ik een gesprek?′ en ′Waar moet ik over praten?′ bleven maar door m’n hoofd spoken.  
Eenmaal binnen bleek mijn angst ongegrond. Ik raakte bij de koffiebar al snel aan de praat met een andere bezoekster. En er volgden meer gesprekken met andere ondernemers. Ik was nieuwsgierig naar hun verhaal. De sfeer was erg gemoedelijk. Met een stapel visitekaartjes en nieuwe inspiratie ging ik weer naar huis. Zó, dat had ik toch maar mooi gedurfd!

Inmiddels heb ik 3 verschillende netwerkclubs in Zwolle bezocht: Open Coffee, Business Moms en Bites & Business.  
En ik heb inderdaad een aantal opdrachten via mijn netwerk gekregen!

## <img class="aligncenter wp-image-6932 size-full" title="netwerken voor ondernemers in Zwolle, illustratie Hilde Reurink" src="/wordpress/wp-content/uploads/2014/08/netwerken.jpg" alt="netwerken voor ondernemers in Zwolle, illustratie Hilde Reurink" width="400" height="400" />

## Open Coffee Zwolle

<span style="text-decoration: underline;"><strong>Wat?</strong></span> <a title="website Open Coffee Zwolle" href="http://www.opencoffeezwolle.nl/" target="_blank">Open Coffee Zwolle</a> is een netwerkgroep voor ondernemers en zelfstandig professionals.  
<span style="text-decoration: underline;"><strong>Wanneer?</strong></span> Elke 2e woensdagochtend van de maand vanaf 9.00 uur tot ±11.30 uur.  
<span style="text-decoration: underline;"><strong>Waar?</strong></span> Brasserie <a title="adres de Harmonie Zwolle" href="http://harmoniezwolle.nl/contact-en-route" target="_blank">De Harmonie</a> in Zwolle.  
Elke bijeenkomst start om 9.00 uur met een presentatie van een ondernemer, dat duurt tot een uur of 10 en daarna ben je vrij om te netwerken. Onder het genot van een kop koffie of thee heb je dan de mogelijkheid om in contact te komen met andere ondernemers.  
Er komen ondernemers uit allerlei sectoren naar de bijeenkomsten. De keren dat ik er ben geweest zag ik telkens veel nieuwe mensen. De sfeer is gezellig, open en laagdrempelig.  
<span style="text-decoration: underline;"><strong>Lid worden?</strong></span> Meld je aan via de <a title="info lid worden Open Coffee Zwolle" href="http://www.opencoffeezwolle.nl/lid-worden/" target="_blank">website</a> en/of word lid van de groep Open Coffee Zwolle op <a title="groep Open Coffee Zwolle op LinkedIn" href="http://www.linkedin.com/groups/Open-Coffee-Zwolle-1848638?gid=1848638" target="_blank">LinkedIn</a>.  
<span style="text-decoration: underline;"><strong>Kosten?</strong></span> Bijna gratis, je betaalt alleen je eigen koffie/thee.

## Business Moms Overijssel

<span style="text-decoration: underline;"><strong>Wat?</strong></span> <a title="website Business Moms Overijssel" href="http://www.businessmoms.nl/agenda-overijssel" target="_blank">Business Moms</a> is een netwerkclub voor ondernemende zakenmoeders uit Drenthe,  
Groningen, Friesland, Overijssel en Flevoland.  
Business Moms is voor vrouwen die op een laagdrempelige manier met elkaar in contact willen komen. Niet-moeders zijn overigens ook van harte welkom!  
De zaken waar je als werkende moeder tegenaan loopt kun je hier goed bespreken.  
<span style="text-decoration: underline;"><strong>Wanneer?</strong></span> Elke 1e maandag van de maand van 9.30 uur tot 11.30 uur is er een netwerkbijeenkomst.  
<span style="text-decoration: underline;"><strong>Waar?</strong></span> De bijeenkomsten van Business Moms Overijssel zijn in <a title="website hotel Lumen Zwolle" href="http://www.hotellumen.nl/" target="_blank">hotel Lumen</a> in Zwolle.  
Na binnenkomst kun je koffie/thee drinken en netwerken met de andere leden. Daarna volgt een presentatie met elke keer een ander thema, bijv. over geldzaken, free publicity of hoe je een boek schrijft. Na de presentatie is er opnieuw tijd om te netwerken.  
Leuke, inspirerende sfeer.  
<span style="text-decoration: underline;"><strong>Lid worden?</strong></span> Je mag 2x vrijblijvend een netwerkbijeenkomst bezoeken, daarna besluit je of je wel/geen lid wilt worden.  
<span style="text-decoration: underline;"><strong>Kosten?</strong></span> De eerste 2x betaal je slechts 5 euro als vergoeding voor de koffie/thee. Het <a title="aanmeldformulier Business Moms" href="http://www.businessmoms.nl/aanmeldformulier" target="_blank">lidmaatschap</a> kost 25 euro per jaar (exclusief BTW).

## Bites & Business Zwolle

<span style="text-decoration: underline;"><strong>Wat?</strong></span> <a title="website Bites & Business Zwolle" href="http://www.bitesenbusiness.nl/locaties/zwolle" target="_blank">Bites & Business Zwolle</a> organiseert zakelijke netwerkdiners voor ondernemende vrouwen. Zowel zelfstandig ondernemers als vrouwen in loondienst zijn welkom. In een informele setting kun je lekker eten, drinken en praten met andere vrouwen.  
<span style="text-decoration: underline;"><strong>Wanneer?</strong></span> Eens in de 2 maanden op een doordeweekse avond. Kijk voor de precieze data op de <a title="website Bites & Business Zwolle" href="http://www.bitesenbusiness.nl/locaties/zwolle" target="_blank">website</a>. Elke avond begint om 19.00 uur en duurt tot minimaal 22.00 uur.  
<span style="text-decoration: underline;"><strong>Waar?</strong></span> Wisselende locaties, telkens een ander restaurant in Zwolle, zie <a title="website Bites & Business Zwolle" href="http://www.bitesenbusiness.nl/locaties/zwolle" target="_blank">website</a> voor locaties.  
Er is geen spreker en geen thema, maar wel een welkomstwoord en een voorstelrondje.  
Tijdens elk Bites & Business zakendiner is er de enveloppenmethode. Aan het begin van de avond doet iedereen een vraag (zakelijk of persoonlijk) in een envelop. De envelop gaat de tafel rond, langs alle gasten. Iedereen die een antwoord heeft op de vraag schrijft deze op een papiertje en doet dat in de envelop. Zo heb je aan het eind van de avond een heleboel goede tips en adviezen.  
Ik vond de enveloppenmethode erg leuk en nuttig. Ook positief was de stoelwissel tussen het voorgerecht en hoofdgerecht, zo spreek je meer mensen.  
<span style="text-decoration: underline;"><strong>Lid worden?</strong></span> Je mag 1x vrijblijvend meedoen aan een netwerkdiner, je betaalt dan alleen de kosten voor het diner. Als je vaker wilt komen dien je lid te worden.  
<span style="text-decoration: underline;"><strong>Kosten?</strong></span> De kosten voor elk diner bedragen zo’n 35 tot 40 euro exclusief BTW. Het lidmaatschap kost 50 euro (excl. BTW).

<img class="aligncenter wp-image-6937 size-full" title="netwerken voor ondernemers in Zwolle, metrokaart illustratie Hilde Reurink" src="/wordpress/wp-content/uploads/2014/08/metrokaart_netwerken.jpg" alt="netwerken voor ondernemers in Zwolle, metrokaart illustratie Hilde Reurink" width="550" height="318" />
