---
title: 'DIY: knuffelbeest van restjes stof'
author: redacteur
layout: post
permalink: /2012/12/diy-knuffelbeest-van-restjes-stof/
categories:
  - DIY
  - inspiratie
  - upcycling
tags:
  - creatief met stof
  - DIY knuffelbeest
  - knuffelbeest maken
  - knuffelbeest restjes stof
  - maak zelf knuffelbeest
  - recycling
  - stof recyclen
  - tutorial knuffelbeest
  - upcycling
---
**Van restjes stof kun je zelf vrolijke knuffelbeesten maken.**  
** Goedkoop, makkelijk en erg leuk om te doen! Lees in deze tutorial hoe je dat doet.**

<div id="attachment_3087" style="width: 440px" class="wp-caption alignright">
  <img class=" wp-image-3087" title="handgemaakte knuffelbeesten van restjes stof" src="/wordpress/wp-content/uploads/2012/12/maak_zelf_knuffelbeest.jpg" alt="handgemaakte knuffelbeesten van restjes stof" width="430" height="430" />
  
  <p class="wp-caption-text">
    Dit kun jij ook!
  </p>
</div>

<span style="text-decoration: underline;">Benodigdheden:</span>

  * restjes stof
  * wit papier
  * potlood
  * spelden
  * naald en naaigaren
  * papierschaar en stofschaar
  * naaimachine (optioneel)
  * vulsel
  * versiersels, zoals knopen, kralen, lint en vilt

<span style="text-decoration: underline;">Werkbeschrijving:</span>

  1. Teken de vorm van het knuffelbeest dat je wilt maken uit op wit papier.
  2. Knip vervolgens de getekende vorm uit het papier.
  3. Bepaal welke stof je wilt gebruiken en vouw de stof met de goede kant binnen dubbel
  4. Speld het papier vast op de dubbelgevouwen stof.
  5. Nu ga je met potlood de vorm omtrekken, zodat je de vorm op de stof tekent. Teken ook alvast de plek van de vulopening (Â± 3 cm).
  6. Knip met de stofschaar de vorm rondom met minimaal 1 cm ruimte voor de naadtoeslag uit. Haal de spelden uit de stof en verwijder het papier.
  7. Je kunt de stof nu gaan rijgen.
  8. Na het rijgen naai je het knuffelbeest in elkaar. Gebruik de naaimachine of naai met de hand. Naai precies over de potloodlijn heen, maar houd de vulopening open om de knuffel te kunnen vullen.
  9. Als je klaar bent met naaien maak je kleine knipjes langs de (ronde) hoeken, zo krijg je straks mooie rondingen.
 10. Keer de knuffel om zodat de goede kant van de stof zichtbaar is.
 11. Vul de knuffel met vulsel (bijv. Fiberfill) via de vulopening. Je bepaalt zelf hoe stevig de knuffel moet worden. Als je tevreden bent, naai je de vulopening met overhandse steekjes met de hand dicht.
 12. Geef je knuffel een gezicht door er een stukje stof of vilt in een bijpassende kleur op te naaien. Ogen, neus en mond maak je m.b.v. dik garen of borduurgaren. Je kan natuurlijk ook kralen of knopen gebruiken. Als je wil kun je je knuffelbeest ook nog kleertjes geven, een muts of een sjaal.

Met een beetje fantasie maak je de prachtigste creaties!
